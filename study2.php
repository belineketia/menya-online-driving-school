<!DOCTYPE html>
<html>
<head>
   <meta charset="utf-8">
   <meta name="viewport" content="width=device-width, initial-scale=1">
   <link rel="stylesheet" type="text/css" href="bootstrap/bootstrap-icons.css">
   <title>studypage</title>
   <style type="text/css">
   	
      li{
      
    padding: 20%;


    }
     ul li {
      display: inline-flex;

     
    }

     a{
      text-decoration: none;
    
    color: tomato;
    font-family: French Script MT;
    font-size: 20px;}

    ul{ box-shadow: 0 0 15px;
      overflow: none;
      position: fixed;
       margin-top:-55px;
      margin-left: -10px;
      background-color:whitesmoke;
      margin-right: 850px;
      margin-bottom: -500px;

    }
     h1{
    
      color: whitesmoke;
      font-family: French Script MT;
      text-align: ;
      font-size: 38px;
      

     }
     .head{
      background-color: Tomato;
      margin-left: -10px;
      margin-top: -10px;
      margin-right: -25px;
      top: 0;
      overflow: none;
      position: fixed;
      width: 100%;
      box-shadow: 0 0 15px;

     }
     .head h1{
      display: inline-block;
     }
     .search input [type='text']{
      width: 100px;
      height: 30px;
      background-color: gray;
     }
     .search input[type='submit']{
      color: Tomato;
      background-color: whitesmoke;
      width: 70px;
      font-family: French Script MT;
      font-size: 18px;
     }
     .search{
     margin-top: -10px;
     margin-left: 400px;

     }
     .login{
         margin-top: -20px;
     margin-left: 900px;
     }
     body{
      background-color: whitesmoke;
     }
     h4{
         font-family: French Script MT;
         font-size: 19px;
     }
     i{
color: whitesmoke;
}
     footer{
    
      font-size: 16px;
      font-family: French Script MT;
     }
.footer{
     text-align: center;
     background-color: tomato;
     color: whitesmoke;
     margin-right: -25px;
     margin-bottom: -10px;
     margin-left: -10px;
}
.p{
   color: black;
   background-color: whitesmoke;
   margin-top: 180px;
   margin-left: 230px;
   margin-right: 140px;
    font-family: Gloucester MT Extra Condensed;
    font-size: 16px;
    border: 2px solid;
    border-radius: 20px;
    border-color: Tomato;
    padding: 10px;
}
h3{
   font-family:Gabriola;

}
h2{
	text-align: center;
	color:black;
	 font-family: French Script MT;
    font-size: 30px;
}
button {
background: whitesmoke;
   margin-left: 200px;
   border-color: tomato;
}
img{
   border-color: whitesmoke;
   height: 500px;
   width: 600px;
   padding: 0;
}
  h4{
         font-family: French Script MT;
         font-size: 19px;
     }

   </style>
</head>
<body>
   <div class="head">
   <h1>Menya </h1>
   <div class="search">
   	<a href="index.php"><i class="bi bi-search"></i></a>
   <input type="text" name="search">
   <input type="submit" name="search" value="search">
   </div>
   
</div>
<ul>
   
   <li><a href="index2.php">home</a></li>
      <li><a href="study.php">study</a></li>
   <li><a href="exercise.php">exercise</a></li>
   <li><a href="quize.php">quiz</a></li>
   
   
</ul>
<div class="p">
	
	<h2>Menya online driving school </h2>
	<p><h3>
ITEKA RYA PEREZIDA N° 85/01 RYO KU WA 02/09/2002 RISHYIRAHO
AMABWIRIZA RUSANGE AGENGA IMIHANDA N'UBURYO BWO KUYIGENDAMO.</h3>
Twebwe Paul KAGAME,<br>
Perezida wa Repubulika,<br>
Dushingiye ku Itegeko Shingiro rya Repubulika y’u Rwanda, cyane cyane mu ngingo
yaryo ya 9, 10 n’iya 16 igika cya 3 z’Amasezerano yerekeranye n’igabana ry’Ubutegetsi
yashyiriweho umukono ARUSHA ku wa 30 ukwakira 1992;<br>
Tumaze kubona itegeko n° 34/1987 ryo kuwa 17 Nzeli 1987 ryerekeye imihanda
n'uburyo bwo kuyigendamo;<br>
Dusubiye ku cyemezo n° 660/206 cyo ku wa 11 Nzeri 1958 gishyiraho amategeko
agenga imihanda n’uburyo bwo kuyigendamo;
Inama y’Abaminisitiri yateranye ku wa 18 Ukuboza 1998; imaze kubisuzuma no
kubyemeza;<br>
<h3>TWATEGETSE KANDI DUTEGETSE:</h3>
<h3>IGICE CYA MBERE: AMATEGEKO ABANZA</h3>
<h3>UMUTWE WA MBERE: IBIREBWA N'IRI TEKA</h3>

<h4>Ingingo ya 1:</h4>
Iri teka rigenga uburyo bwo kugenda mu nzira nyabagendwa, bwerekeye
abanyamaguru, ibinyabiziga, inyamaswa zikurura, izikorera ibintu, cyangwa izo
bagenderaho kimwe n'amatungo.
<h3>UMUTWE WA II: IBISOBANURO</h3>
<h4>Ingingo ya 2:</h4>
Mu gukurikiza ibivugwa muri iri teka:<br>
1. Ijambo "Inzira nyabagendwa" rivuga imbago zose z'imihanda minini,<br>
amabarabara, aho abantu nyamwinshi bahurira, aho imodoka zihagarara, inzira
n'utuyira two ku muhanda, ibiraro, ibyombo, mbese ku buryo rusange, imihanda
nyabagendwa yose igendwamo ku butaka;<br>
2. Ijambo "umuhanda", rivuga igice cyangwa ibice by'inzira nyabagendwa
bigendwamo n'ibinyabiziga, iyo nzira nyabagendwa ikaba yagira imihanda myinshi
itandukanyijwe ku buryo bugaragara n'ubutaka bwayo cyangwa ubusumbane;<br>
3. Ijambo "inzira y'ibinyabiziga", rivuga umuhanda n'inzira ziwukikije;<br>
4. Ijambo "igisate cy'umuhanda" rivuga kimwe mu bice bigabanyije umuhanda mu
burebure bwawo bishobora kugaragazwa n'umurongo umwe ukomeje cyangwa ugizwe
n'uduce dukulikiranye ariko icyo gisate kikagira ubugari buhagije ku buryo ibinyabiziga
bitali amagare, velometeri cyangwa amapikipiki bigenda bibangikanye;
2<br>
5. Ijambo "agahanda k'amagare" bivuga igice cy'inzira nyabagendwa cyagenewe
kunyurwamo n'amagare na velomoteri bikagaragazwa n'ikimenyetso cyabigenewe.<br>
6. Amagambo "isangano" ni "inkomane" bivuga ahantu hose imihanda ihurira, aho
umuhanda urasukira mu wundi cyangwa mu maharakubiri y'inzira nyabagendwa,
ubwo hakabarirwamo imyanya igizwe n'ayo mahuliro n'izo nkomane cyangwa n'ayo
maharakubiri y'imihanda.<br>
7. Ijambo "akayira" bivuga inzira nyabagendwa ifunganye yagenewe gusa
abanyamaguru cyangwa ibinyabiziga bigendera ku biziga bibiri.<br>
8. Ijambo "inzira y'igitaka" bivuga inzira nyabagendwa yagutse kurusha akayira
ariko ubusanzwe ikaba itaragenewe ibinyabiziga bibiri
Inzira y'igitaka ikomeza kwitwa ityo iyo isa n'umuhanda igihe irasutse gusa mu yindi
nzira nyabagendwa<br>
9. Ijambo "urusisiro" bivuga ahantu hose hari amazu yegeranye cyangwa afatanye,
ari ku ruhande urwo arirwo rwose rw'inzira nyabagendwa cyangwa se aho binjirira
n'aho basohokera hagaragazwa n'ibyapa by'aho hantu;<br>
10. Ijambo "umuyobozi" bivuga umuntu wese utwaye ikinyabiziga cyangwa uyobora
mu nzira nyabagendwa inyamaswa zikurura, zikorera cyangwa zigenderwaho, cyangwa
amatungo, yaba ubushyo cyangwa imwe imwe;
11. Ijambo "umukozi ubifitiye ububasha" bivuga umwe mu bakozi bavugwa mu
ngingo ya 3 y'iri teka, wambaye ku buryo bugaragaza ibimenyetso by'imirimo ashinzwe.
Iyo umugenzi ahagaze, umukozi ubifitiye ububasha ashobora kuba adafite ibyo
bimenyetso, ariko rero agomba kugaragaza ko abifitiye ububasha<br>
12. Ijambo "ikinyabiziga" bivuga ikintu cyose gikoreshwa mu gutwara abantu
n'ibintu ku butaka, kimwe n'igikoresho cyose kigendeshwa, gihingishwa, gikoreshwa
mu nganda cyangwa ahandi.<br>
13. Ijambo "ikinyamitende" bivuga ikinyabiziga cyose, nk'igare ry'ikiziga kimwe,
ry'ibiziga bibiri, bitatu cyangwa bine, kigendeshwa n'ingufu z'abantu bakiriho nko kuba
bakoresha ibirenge cyangwa intoki.<br>
14. a) Ijambo "igare" bivuga ikinyamitende cy'ibiziga bibiri;
b) Ijambo "velomoteri" bivuga ikinyabiziga gifite ibiziga bitarenze bibiri kandi gifite
moteri itarengeje santimetero kibe 50 cyangwa imbaraga zitarenga KvA 4 kandi,
hakurikijwe uko cyakozwe, umuvuduko wacyo nturenge Km 60 mu isaha.
3
Igare na velomoteri bidahetse ababigenderaho ntibifatwa nk'ibinyabiziga.<br>
15. Ijambo "ipikipiki" bivuga ikinyabiziga cyose cy'ibiziga bibiri gifite moteri,
ukuyemo za velomoteri;<br>
16. Amagambo "ikinyamitende itatu n'ikinyamitende ine bifite moteri" bivuga
ibinyabiziga by'ibiziga bitatu cyangwa bine bitarengeje uburemere bw’ibiro 400, kandi
moteri ikaba itarengeje santimetero kibe 350 cyangwa imbaraga zayo zikaba zitarengeje
KvA 15.
Gushyira intebe ku ruhande cyangwa romoruki inyuma y'ibinyabiziga byavuzwe ku
bika 13, 14, 15 na 16 ntacyo bihindura ku rwego birimo.<br>
17. Ijambo "ikinyabiziga kigendeshwa na moteri" bivuga ikinyabiziga cyose gifite
moteri ikigendesha kandi kigendeshwa n'ibikigize;<br>
18. Ijambo "imodoka" bivuga ikinyabiziga cyose kigendeshwa na moteri, uretse za
velomoteri, ipikipiki, ibinyamitende itatu cyangwa ine bifite moteri, n'imashini zikurura
n'izindi zihinga zifite moteri zikaba kandi ku busanzwe zitwara mu nzira nyabagendwa
abantu cyangwa ibintu cyangwa se zigenewe gukurura ibindi binyabiziga bitwara
abantu cyangwa ibintu;<br>
19. Ijambo "romoruki" bivuga ikinyabiziga kigenewe gukururwa n'ikindi; iryo jambo
rikoreshwa kandi kuri za makuzungu;<br>
20. Ijambo "makuzungu" bivuga romoruki iyo ariyo yose yagenewe gufatishwa ku
kinyabiziga gikurura ku buryo igice cyayo kiba kikiryamyeho kandi igice cy'uburemere
bwacyo ndetse n'ubw'ibyo itwaye bukaba bushikamiye icyo kinyabiziga;<br>
21. Ijambo "romoruki ntoya" bivuga romoruki iyo ariyo yose ifite uburemere
butarenga ibiro 750.<br>
22. Amagambo "ibinyabiziga bikomatanye" na "ibinyabiziga bikururana" bivuga
ibinyabiziga bifatanye bikagenda nk'aho ari kimwe;<br>
23. Ijambo "ikinyabiziga gifatanije" bivuga ikinyabiziga gikomatanye, kimwe ali
ikinyabiziga gikurura, ikindi ari makuzungu ;<br>
24. Ijambo "ikinyabiziga gikururana kabiri" bivuga ibinyabiziga bikomatanye
bikururana bigizwe n'ikinyabiziga gifatanije kandi kiriho romoruki yacyo;<br>
25. Amagambo "uburemere bwite" n'"uburemere bw'ikidapakiye", bivuga
uburemere bw'ikinyabiziga kizima gifite karosori n'ibikoresho byacyo ngombwa kandi
cyuzuye lisansi, mazutu cyangwa gazi, amazi n'amavuta, aliko hatabariwemo
abagitwaye, abantu cyangwa imizigo cyikoreye;<br>
26. Ijambo "uburemere bwikorewe" bivuga uburemere bwite bw'ikinyabiziga kizima
hongereweho uburemere bw'imizigo cyikoreye, ubw'ugitwaye n'ubw'undi muntu wese
gitwaye;<br>
4
27. Ijambo "uburemere ntarengwa bwemewe " bivuga uburemere bwose ntarengwa
bw'ikinyabiziga bwemejwe hakurikijwe ibivugwa muli iri teka, uburemere ntarengwa
bwemewe bw'ibinyabiziga bikomatanye, bw'ikinyabiziga gifatanije cyangwa
bw'ikinyabiziga gikurana kabiri, bwitwa "uburemere bugendanwa";<br>
28. Ijambo"guhagarara umwanya muto" bivuga igihe cya ngombwa ikinyabiziga
kimara gihagaze kugirango abantu cyangwa ibintu byinjire cyangwa bisohoke;<br>
29. Ijambo "guhagarara umwanya munini" bivuga igihe kirenze icya ngombwa
ikinyabiziga kimara gihagaze kugira ngo abantu cyangwa ibintu byinjire cyangwa
bisohoke;<br>
30. Ijambo "akagarura-rumuri" bivuga akantu karabagirana gasubiza imirasire
y'urumuri ku kintu kiyohereje;<br>
31. Ijambo "ikinyabiziga - ndakumirwa" ni ibinyabiziga by'abapolisi, ibizimyankongi ndetse n'ibinyabiziga bitwara abarwayi, iyo bijya aho bigomba gutabara
byihutirwa kandi bikarangwa n'intabaza irabagirana cyangwa irangurura ijwi;
32. Ijambo “Amatara y'urugendo" (amatara maremare) bivuga amatara y'ikinyabiziga
amurika umuhanda mu ntambwe ndende imbere y'icyo kinyabiziga;<br>
33. Ijambo” Amatara yo kubisikana" (amatara magufi) bivuga amatara y'ikinyabiziga
amurika inzira nyabagendwa imbere y'icyo kinyabiziga kitagombye guhuma cyangwa
kubangamira abayobozi bava mu cyerekezo.<br>
34. Ijambo “amatara ndangambere” bivuga amatara yikinyabiziga akiranga kandi
agaragaza ubugari bwacyo burebewe imbere.<br>
35. Ijambo "amatara ndanganyuma" bivuga amatara y'ikinyabiziga akiranga kandi
yerekana ubugari bwacyo burebewe inyuma;<br>
36. Ijambo "amatara kamena-bihu y'imbere" bivuga amatara y'ikinyabiziga
abonesha neza inzira imbere yacyo igihe cy'igihu, cy'imvura nyinshi, cy'urubura
cyangwa cy'umukungugu.<br>
37. Ijambo "amatara kamena-bihu y'inyuma" bivuga amatara y'ikinyabiziga akiranga
kandi yerekana ubugari bwacyo kirebewe inyuma igihe cy'igihu, cy'imvura nyinshi,
cy'urubura cyangwa cy'umukungugu mwinshi;<br>
38. Ijambo "amatara yo gusubira inyuma" bivuga amatara y'ikinyabiziga agenewe
kubonesha inzira inyuma y'ikinyabiziga no kumenyesha abandi bagenzi ko ikinyabiziga
gisubira inyuma cyangwa kigiye gusubira inyuma;<br>
39. Ijambo "itara ndanga-cyerekezo” cyangwa ikinyoteri" bivuga itara ry'ikinyabiziga
rigenewe kwereka abandi bagenzi ko umuyobozi ashaka kugana iburyo cyangwa
ibumoso;<br>
5
40. Amagambo "itara rishakisha" n'"itara rihindukizwa" bivuga, itara ry'ikinyabiziga
gishobora guhindukizwa n'umuyobozi bidatewe n'uko ikinyabiziga kigenda kandi
rishobora kumurika ikintu kiri mu nzira nyabagendwa cyangwa hirya yayo;<br>
41. Amagambo "itara ndangamubyimba" n'"itara ndanga burumbarare" bivuga itara
ry'ikinyabiziga ryerekana ubugari bwacyo, ahagana imbere cyangwa inyuma igihe
uburebure bwacyo burenga metero 6 cyangwa iyo ubugari bwacyo, habariwemo ibyo
cyikoreye, burenga metero 2,10<br>
42. Ijambo "ubuso bubonesha" bivuga ku byerekeye amatara, ubuso busohokana
urumuri, naho ku byerekeye utugarura rumuri bikavuga ubuso burabagiranamo
urumuri.<br>
43. Ijambo "itara ry'umuhondo" bivuga itara ryose ry'umuhondo wiganje,
ry'umuhondo nyawo cyangwa usa n'icunga hakurikijwe ibisobanuro bivugwa mu
ngereka ya 7 y'iri teka.<br>
<h2>UMUTWE WA III: ABAKOZI BABIFITIYE UBUBASHA</h2>
<h4> Ingingo ya 3 :</h4>
Bitabujije ububasha abagenza-cyaha bahawe n'amategeko y'umwihariko, abashinzwe
cyane cyane kubahiriza iri teka ni:
1. Ba ofisiye na ba suzofisiye bo muri Polisi y'igihugu igihe bari mu kazi;
2. Ba kaporari n’abapolisi bo muri Polisi y'Igihugu igihe bari mu kazi, babitumwe na
Prokireri wa Repubulika wo muri iyo fasi;
3. Abapolisi bo mu mutwe ushinzwe umutekano mu muhanda;
4. Abakozi bo mu biro by'amateme n'imihanda, ku byerekeye ibivugwa mu ngingo
ya 8 n'iya 9, iya 40, 60 kugeza kuya 68, iya 72 n'iya 73 iya 113 n'iya 114, iya 117 kugeza
kuya 120 z'iri teka;
5. Abakozi ba gasutamo, ku byerekeye ibivugwa mu ngingo ya 132;
6. Abakozi bo mu biro by'imisoro, ku byerekeye ibivugwa mu ngingo ya 121 kugeza
ku ya 135.
7. Abakozi b'ikigo cy'ubukerarugendo na pariki z'igihugu babiherewe uburenganzira
na Minisitiri w'Ubutabera;
8. Ba ofisiye bashinzwe Polisi y’igihugu igihe bayobora abasilikare bagenda ku
mirongo;
9. Abakozi bo mu biro bya Minisiteri ishinzwe Gutwara Abantu n’Ibintu mu mirimo
yayo babiherewe uburenganzira na Minisitiri w'Ubutabera
Abakozi bavugwa muri iyi ngingo bafite ububasha bwo kugenza ibyaha byica iri teka
batarengereye imilimo bashinzwe n'ifasi bakoramo.
6
UMUTWE WA IV: IMPANUKA.
Ingingo ya 4 :
Bitabangamiye ibiteganywa n’amategeko ahana, umugenzi wese uguweho n'impanuka
agomba:
1°. Guhita ahagarara igihe bimushobokeye kandi atagombye kubangamira bundi
bushya uburyo bwo kugenda mu muhanda cyangwa kwiteza ibyago ubwe;
2°. Gukora uko ashoboye kwose kugirango uburyo bwo kugenda mu muhanda bw'aho
impanuka yabereye bwoye guhungabana ashyira ibimenyetso ahashobora kubyara
inkomyi, nko gukoresha ikimenyetso n°A,29, kwakiriza icyarimwe amatara yose
ndangacyerekezo y'ikinyabiziga, cyangwa kuhatereka itara rimyatsa, ry'umuhondo
cyangwa risa n'icunga;
3°. Iyo umuntu yapfiriye mu mpanuka cyangwa yakomerekeyemo bikabije kandi bikaba
bidahungabanya uburyo bwo kugenda mu muhanda, kwirinda guhindura uko ibintu
bimeze, gusibanganya ibimenyetso bishobora kugaragaza abari mu makosa, no
kubimenyesha cyangwa gutumaho abubahiriza amahoro bari hafi aho;
4°. Iyo abandi Bantu bahuye n'iyo mpanuka babimusabye, kubabwira umwirondoro we;
5°. Iyo umuntu yapfiriye muri iyo mpanuka cyangwa yakomerekeyemo bikabije, ariko
akabona nta byago bishobora kumutera, kuguma aho impanuka yabereye cyangwa
kuhagaruka kugez'igihe abubahiriza amahoro bahagereye, cyeretse iyo bamwemereye
kuhava cyangwa iyo agomba gutabara abakomeretse cyangwa kujya kwivuza ubwe
bwite;
6°. Iyo impanuka yangije ibintu gusa cyangwa hakaba hari abakomeretse byoroheje,
kugana aho impanuka yabereye, kugirango, abyumvikanyeho n'uwo bagonganye,
bagaragaze uko byagenze, cyangwa niba batabyumvikanyeho, afashe umukozi
ubishinzwe kubyirebera.
Ariko rero, iyo umukozi ubifitiye ububasha adashobora cyangwa atashoboye kugera aho
byabereye mu gihe kiringaniye , abahuye n'impanuka bashobora buri wese
kubimureba, igihe bishoboka, kubimenyesha umutegetsi ushinzwe kubahiriza amahoro
uri hafi cyangwa uri aho batuye.
Nk'uko iyi ngingo ibiteganya:
- "umuntu wakomeretse cyane" bivuga umuntu wagize ibikomere bishobora
kumuviramo urupfu, kumushegesha wese, kumutesha igice cy'umubiri cyangwa
wacitse urugingo.
- "igikomere cyoroheje" bivuga igikomere cyose umuntu asanga kitahungabanya
ubuzima, kitamushegesha wese cyangwa kitatuma atakaza igice cy'umubiri cyangwa
urugingo.
7
UMUTWE WA V: IBITEGEKWA - IBYAKWA-IBIMENYETSO
Ingingo ya 5 :
1. Umugenzi wese uri mu nzira nyabagendwa agomba guhita yumvira ibitegetswe
n'abakozi babifitiye ububasha.
2. Ibitegekwa ni nk' ibi:
a) ukuboko kuzamuye, gutegeka abagenzi bose guhagarara keretse abageze mu
isangano bagomba guhita bahava;
b) ukuboko cyangwa amaboko atambitse ategeka guhagarara abaturuka mu
byerekezo bisanganya icyerekezo cyerekanwa n'ukuboko cyangwa amaboko arambuye.
c) kuzunguza intambike itara ritukura, bitegeka guhagarara abo iryo tara riganishaho.
3. Umugenzi wese ategetswe kugaragaza umwirondoro we igihe umukozi ubifitiye
ububasha abimusabye bitewe n' ikosa akoze ryica iri teka, cyangwa habaye impanuka.
4. Umuyobozi w' ikinyabiziga gihagaze umwanya muto cyangwa munini ategetswe
kugikuraho igihe abisabwe n' umukozi ubifitiye ububasha.
5. Umugenzi wese agomba kubahiriza ibimenyetso byashyiriweho gutunganya uburyo
bwo kugenda mu muhanda igihe cyose ibyo bimenyetso biteye uko byagenwe kandi
bigaragara bihagije.
6. Ibitegekwa n' abakozi babifitiye ububasha birusha agaciro ibindi bimenyetso.
UMUTWE WA VI: URUHUSHYA RWO GUTWARA IBINYABIZIGA.
ICYICIRO CYA MBERE: Uruhushya rwo gutwara ibinyabiziga
rutangiwe mu Rwanda.
Ingingo ya 6 :
1. Ntawe ushobora gutwara ikinyabiziga kigendeshwa na moteri mu nzira
nyabagendwa adafite kandi atitwaje uruhushya rwo gutwara ibinyabiziga rwatanzwe na
Polisi y’igihugu.
Uko uruhushya rwo gutwara ikinyabiziga ruteye n’uko rutangwa, bigenwa n’Iteka rya
Minisitiri ushinzwe Gutwara Abantu n’Ibintu abisabwe na Komité y’Igihugu ishinzwe
umutekano mu mihanda;
Umuyobozi agomba kwerekana ako kanya uruhushya rwo gutwara ibinyabiziga
arubajijwe n'umukozi ubifitiye ububasha.
2. Uruhushya rwo gutwara ibinyabiziga rwerekana urwego cyangwa inzego
z'ibinyabiziga cyatangiwe.
Inzego z'ibinyabiziga zisabirwa uruhushya ni izi:
8
Urwego A. Amapikipiki n'ibinyamitende itatu bifite moteri biriho cyangwa bidafite intebe
ku ruhande.
Urwego B: Imodoka zakorewe gutwara abantu kandi zifite imyanya munani ntarengwa
yo kwicarwamo hatabariwemo uw'umuyobozi.
 - Imodoka zagenewe gutwara ibintu kandi zifite uburemere ntarengwa
bwemewe butarenga ibiro 5.000 (Toni 5).
 - Ibinyamitende ine bifite moteri.
Ku binyabiziga byo muri urwo rwego bashobora gushyiraho romoruki ntoya ifite
umutambiko umwe.
Urwego C: Imodoka zagenewe gutwara ibintu bifite uburemere ntarengwa bwemewe
burenga ibiro 5.000.
Ku binyabiziga by'urwo rwego bashoboraga gushyiraho romoruki ntoya.
Urwego D: Imodoka zakorewe gutwara abantu kandi zifite imyanya irenga umunani yo
kwicarwamo, hatabariwemo uw'umuyobozi.
Urwego E: Ibinyabiziga bikomatanye bifite ikinyabiziga gikurura kiri muri rumwe mu
nzego B, C na D umuyobozi afitiye uruhushya kandi romoruki yabyo ikaba ifite
uburemere ntarengwa bwemewe burenga ibiro 750.
Urwego F: Ibinyabiziga bidasanzwe (ibimashini bihinga, bikora imihanda biterura, …).
3. Imodoka zigenda mu nzira nyabagendwa zitabarirwa muri rumwe mu nzego
zimaze kuvugwa, nk'imashini z'ubuhinzi cyangwa z'inganda zibarirwa mu rwego B, nta
kwita ku buremere bwazo.
4. Uruhushya rwo gutwara ibinyabiziga rutangwa burundu abarusaba bamaze
gutsinda ibizamini bikurikira kandi herekanywe icyemezo gitangwa na muganga
wemewe akurikije ibivugwa mu gika cya 8 cy’iyi ngingo:
a) ikizamini ku masomo cyerekana ko ubazwa azi bihagije amategeko y'umuhanda;
b) ikizamini cyerekana ko ubazwa azi gutwara ikinyabiziga cyo mu rwego asabira
uruhushya rwo gutwara.
Ibizamini byerekeye amasomo no gutwara ibinyabiziga kugirango hatangwe
uburenganzira bwo gutwara ibinyabiziga bikorwa mu buryo bwashyizweho na Minisiteri
ishinzwe gutwara abantu n’ibintu.
5. a) uruhushya rw’agateganyo rwo gutwara ibinyabiziga rushobora guhabwa
umuntu wese urusabye kugirango bimufashe kugera ku bumenyi buhagije bwo gutwara
ibinyabiziga buzatuma abona icyemezo cy’uburenganzira burunduye.
Uruhushya rw’agateganyo rwo gutwara ibinyabiziga rutangwa ari uko urwaka atsinze
ikizamini cy'amasomo giteganywa mu gika cya 4 a), cy'iyi ngingo.
9
b) Uruhushya rw’agateganyo rwo gutwara ibinyabiziga rufite agaciro ku nzego zose
z'ibinyabiziga.
c) Uruhushya rw’agateganyo rwo gutwara ibinyabiziga rumara amezi atatu; icyo gihe
rushobora kwongerwa inshuro eshatu gusa.
d) Ufite uruhushya rw’agateganyo rwo gutwara ibinyabiziga ntiyemerewe gutwara
imodoka keretse ari kumwe n'umwigisha ufite uburenganzira bwo mu rwego
rw'imodoka atwaye.
Umwigisha agomba kuba iruhande rw'uwo yigisha kugira ngo ashobore kureba neza
ibyo akora kandi amugoboke mu gihe cyo kuyitwara iyo bibaye ngombwa.
Ikinyabiziga cyigirwaho kigomba kuba gifite inyuma ikimenyetso kigizwe n'inyuguti L
yera yanditswe mu ibara ry'ubururu kandi ifite uburebure butari hasi ya santimetero
15 cyangwa icyapa cy’umweru cyanditseho “AUTO-ECOLE” mu nyuguti z’umukara.
6. Iyo rwatakaye, rwibwe cyangwa rwangiritse, uruhushya rwo gutwara ikinyabiziga
rusimburwa by'agateganyo, mu gihe gihagije kugirango habe habonetse inyandiko
yarwo kandi icyo gihe ntikirenge iminsi cumi n'itanu n'urupapuro rufite agaciro
nk'ak'uruhushya rwo gutwara imodoka rutangwa na prokireri wa Repubulika.
Bisabwe n'uwari afite uruhushya rwo gutwara ikinyabiziga rwatakaye, rwibwe cyangwa
rwangiritse, abategetsi batanga urwa mbere batanga n'inyandiko nshungu yarwo
7. Uruhushya rwo gutwara ibinyabiziga n'inyandiko-nshungu yarwo bitangwa ari
uko harishywe aya mafaranga:
- uruhushya rwo gutwara ikinyabiziga ku rwego rutangirirwaho: 2500.
- kuri buri rwego rwiyongereyeho: 500.
- uruhushya rw'agateganyo rwo gutwara ibinyabiziga:1000.
- inyandiko-nshungu: 500
Nyamara, abafite uruhushya rw'agateganyo rugifite agaciro, batanga gusa amafaranga
yari asigaye ngo babone uruhushya burunduye rwo gutwara ikinyabiziga
8. a) uruhushya rwo gutwara ibinyabiziga rwimwa cyangwa rwamburwa abantu
barwaye indwara zikurikira.
- ku byerekeye uruhushya rwo mu rwego C, D, E, na F, ukubona kw'ijisho kugomba
kugira 8/10 kuri buri jisho cyangwa 7/10 ku jisho rimwe na 9/10 ku rindi jisho,
cyangwa se 6/10 ku jisho rimwe na 10/10 ku rindi. Biremewe ko uburwayi bw’amaso
bukosorwa n’amataratara abigenewe.
- Ukumva: kutumva cyangwa kumva buhoro bikabije kandi ku matwi yombi.
- Izindi ndwara z'ubuzima zibuza bikabije ingingo gukora neza cyangwa zihungabanya
imikorere y'ubwonko.
10
b) Prokireri wa Repubulika ashobora gutumiza umuntu wese ufite uruhushya rwo
gutwara ibinyabiziga akekaho bumwe mu burwayi bumaze kuvugwa kugira ngo
asuzumwe na muganga amutegetse; muganga yoherereza Prokireri ibyo yabonye mu
gihe kitarengeje iminsi umunani.
c) Prokireri wa Repubulika ashobora kwambura by'agateganyo uruhushya rwo
gutwara ikinyabiziga umuntu wese wanze gusuzumwa na muganga; ashobora na none
kwambura uruhushya umuntu wese uzwiho uburwayi bumaze kuvugwa.
d) Icyemezo cya Prokireri wa Republika kiri kumwe n'inyandikuro yemewe ya raporo
ya muganga wa Leta, cyohererezwa nyirubwite mu ibaruwa ishinganywe mu iposita
ikanatangirwa icyemezo cy'uko bayibonye.
e) Icyemezo cya Prokireri wa Repubulika ntikijulirirwa iyo cyafashwe kubera
kwanga gusuzumwa na muganga.
f) Ku zindi mpamvu, icyemezo gishobora kujuririrwa kwa prokireri mukuru
w'urukiko rw'ubujurire mu gihe cy'iminsi 30 nyirubwite amaze kubona icyemezo cya
Prokireri wa Repubulika.
Igihe cyemewe cyo kujurira n'ubujulire ntibihagarika icyemezo.
g) Uwajuliye asuzumwa n'akanama k'abaganga batatu, umwe muri bo
agashyirwaho na Prokireri mukuru, uwa kabiri agashyirwaho n'uwajuriye, uwa gatatu
agashakwa n'abo baganga babiri ba mbere.
Ukwamburwa uruhushya rwo gutwara ikinyabiziga kugumaho ari uko byemejwe
n'ubwiganze bw'amajwi y'abagize ako kanama; muri icyo gihe amafranga agomba
gutangwa aherera k'uwajuriye.
Icyemezo cyo kwambura burundu uruhushya rwo gutwara ikinyabiziga kimenyeshwa
ubutegetsi bwabutanze.
9. Binyuranyije n'ibimaze kuvugwa, ntibategetswe kugendana uruhushya rwo
gutwara ibinyabiziga, abayobozi bataramara umwaka mu Rwanda iyo bafite:
- uruhushya mpuzamahanga rwo gutwara ikinyabiziga ruteye kimwe n'urugero
rugize umugereka wa 7 w'amasezerano yakorewe i Viyeni kuwa 8 Ugushyingo 1968,
yerekeye uburyo bwo kugenda mu muhanda ;
- uruhushya mva-mahanga rwo gutwara ikinyabiziga ruhuje n’amategeko ari ku
mugereka wa 6 w’amasezerano y’i Viyeni yo kuwa 8 ugushyingo 1968; ariko urwo
ruhushya rukaba rufite agaciro, kandi rwaratanzwe n’igihugu cyasinye ayo masezerano
cyangwa n’ikigo cyabiherewe ububasha nikindi gihugu cyasinye ayo masezerano.
Abafite kimwe muri izo mpushya bagomba guhita barwerekana iyo babisabwe
n'umukozi ubifitiye ububasha.
Batagombye gukora ikizamini cy'amasomo n'icyo gutwara ikinyabiziga, bashobora
kubona uruhushya rutangirwa mu Rwanda rwo gutwara ikinyabiziga iyo berekanye
uruhushya mpuzamahanga cyangwa mvamahanga, bapfa gusa kubisaba mbere
y'irangira ry'igihe cy'umwaka giteganywa ku gice cya mbere cy'iki gika.
11
ICYICIRO CYA II:Uruhushya mpuzamahanga rwo gutwara ikinyabiziga
Ingingo ya 7 :
1. Polisi y’igihugu ifite ububasha bwo gutanga uruhushya mpuzamahanga rwo
gutwara ikinyabiziga hakurikijwe ibiri ku rugero rugize umugereka wa 7 w'amasezerano
y'i Viyeni yo kuwa 8 ugushyingo 1968 yerekeranye n’uburyo bwo kugenda mu
muhanda ;
2. Uruhushya mpuzamahanga rwo gutwara ikinyabiziga rushobora guhabwa gusa
abafite icyemezo cyo gutwara ikinyabiziga cyatanzwe n’igihugu cyabo kandi kigifite
agaciro; abagihawe batanga amafranga 10.000 y’ u Rwanda.
IGICE CYA KABIRI: UBURYO BWO KUGENDA MU MUHANDA
UMUTWE WA MBERE: AMATEGEKO RUSANGE
ICYICIRO CYA MBERE: Kurinda inzira nyabagendwa n’abayigendamo
Ingingo ya 8 :
1. Birabujijwe kubangamira uburyo bwo kugenda mu muhanda cyangwa gutuma
watera ibyago kubera kujugunya, kurunda, gusiga cyangwa kugusha mu nzira
nyabagendwa ibintu ibyo aribyo byose, nk’ibisate by’ibirahure, mazutu lisansi, gazi
n’amavuta, kuhuka umwotsi cyangwa ibyuka, cyangwa se kuhashyira ikintu cyose
cy’inkomyi.
Ibyo ntibibujijwe ku bakozi b’imirimo ya Leta, igihe bari mu kazi kabo bakoresha
ibyuma bivubura imyotsi, ibyuka cyangwa ibifu.
Ni kimwe no ku bikorera ubwabo bakoresha nk’ibyo kandi imirimo bakora ikaba ari iya
Leta cyangwa se bakaba bayikora bafite uruhushya bahawe na Perefe.
Mu gihe iyo mirimo ikorwa, abagenzi nibo bagomba gukora uko bashoboye kwose
kugirango birinde impanuka ishobora kuba.
2. Iyo ikinyabiziga gihagaze kubera impanuka cyangwa iyo ibyo gitwaye cyangwa
bimwe muri ibyo biguye mu nzira nyabagendwa, umuyobozi wacyo agomba gukora uko
ashoboye kwose kugira ngo inzira igendwemo nta nkomyi.
Iyo umuyobozi atabishoboye umuherekeje niwe ugomba kubikora yaba ntawe afite
bigakorwa n'undi mugenzi wese waguweho n'iyo mpanuka.
3. Birabujijwe kwonona inzira nyabagenwa, kuvanaho, kwimura, kwangiza,
guhirika cyangwa gusenya imbago, ibimenyetso, ibyapa biyiteyeho cyangwa
ibiyubatseho.
Ingingo ya 9 :
Umuyobozi agomba gukora uko ashoboye kugirango yirinde kwangiza umuhanda
agenda buhoro, agabanya ibyo ikinyabiziga kikoreye cyangwa se anyura indi nzira.
12
By’umwihariko ibinyabiziga bifite iminyururu, iyo bigenda mu nzira nyabagendwa
bigomba gushyirwaho ibya ngombwa bituma bitagira icyo byangiza ku muhanda. Nta
na rimwe bishobora kugenda ku mihanda ya kaburimbo, uretse ibinyabiziga bya
gisirikare mu bihe bidasanzwe.
ICYICIRO CYA II:Ibyerekeye abayobozi
Ingingo ya 10 :
1. Ikinyabiziga cyose cyangwa ibinyabiziga bikururana, iyo bigenda, bigomba kugira
ubiyobora.
Inyamaswa zikurura, zikorera cyangwa zigenderwaho, kimwe n'amatungo, yaba rimwe
cyangwa ubushyo, zigomba kugira uziyobora iyo zigenda mu nzira nyabagendwa.
2. Umuyobozi agomba kuba ashobora kuyobora, gukora igihe cyose ibyo ategetswe
kandi agomba kugenga igihe cyose ikinyabiziga cyangwa inyamaswa ayoboye.
Nk’umuyobozi, ntagomba guterwa imbogamizi igihe ayobora no gukingirizwa bitewe
n'umubare w'abagenzi cyangwa n'uko bafashe imyanya, cyangwa bitewe n'ibintu
bitabonerana byometse ku birahure.
Ingingo ya 11.
Imyaka y'ifatizo ni:
- Imyaka 20 ku bayobozi b'imodoka ziri mu nzego C,D,E na F zivugwa ku gice cya
2 cy'ingingo ya 6 y'iri teka;
- Imyaka 18 ku bayobozi b'ibinyabiziga biri mu nzego A na B ;
- Imyaka 15 ku bayobozi ba velomoteri, mu gihe ariko nta wundi uyiriho uretse
uyitwaye, na 17 mu bindi bihe;
- Imyaka 14 ku bayobozi b'inyamaswa zikurura, zaba ziziritse cyangwa zitaziritse
ku cyo zikurura no ku bayobozi b'inyamaswa zikoreye cyangwa zigenderwaho;
- Imyaka 12 ku bayobozi b'amatungo
Ingingo ya 11 bis: Inyamanswa
Usibye igihe hatanzwe amabwiriza yihariye yo kwimuka, inyamaswa zigomba
kugabanywa mo ibice by’imirongo ifite uburebure buringaniye kandi itandukanyijwe
n’intera ihagije kugirango bitabangamira uburyo bwo kugenda.
ICYICIRO CYA III: Uruhande rugenderwamo mu muhanda
Ingingo ya 12 :
1. Umuyobozi wese w'ikinyabiziga, igihe cyose bishoboka, agomba gukomeza
kugendesha ikinyabiziga atwaye ku ruhande rw'iburyo rw'umuhanda kandi akegera
13
inkombe yawo y'iburyo igihe abonye undi aturutse aho agana cyangwa agiye
kumunyuraho kimwe n'igihe cyose atabona imbere ye neza.
Inyamanswa zigenda mu muhanda zigomba, uko bishobotse kwose, gukomeza
kugendera ku nkombe y'iburyo.
2. Keretse hari amategeko yihariye, iyo inzira nyabagendwa igabanijwemo imihanda
ibiri cyangwa itatu itandukanyijwe ku buryo bugaragazwa n'akarondorondo k'ubutaka,
umwanya utanyurwamo n'ibinyabiziga, ubusumbane bw'imihanda, cyangwa
itandukanyijwe n'umurongo w'umweru urombereje, abayobozi ntibashobora kunyura
mu muhanda ubangikanye n'uwo bagenderamo.
3. Iyo umuhanda ugabanijwemo ibisate bine kandi kuwugendamo bigakorwa mu
byerekezo bibiri, umuyobozi wese abujijwe kunyura mu bisate bibiri biri ibumoso kandi
kugenda ku mirongo ibangikanye byemewe gusa ku gice cya kabiri cy'iburyo
bw'umuhanda.
Kugenda ku mirongo ibangikanye byemewe na none ku mihanda igenderwamo mu
cyerekezo kimwe kandi igabanijwemo nibura ibisate bibiri.
Ibyo aribyo byose, abakozi babifitiye ububasha bashobora gutegeka kugenda ku
mirongo ibangikanye.
Iyo, kubera ubucucike bw'ibigenda mu muhanda hiremye imirongo ibangikanye kandi
irombereje abayobozi bagomba gukomeza kugendesha ibinyabiziga ku murongo umwe,
keretse igihe bashaka guhindura icyerekezo kandi bakabigira ku buryo batabangamira
bikabije imigendere myiza y'ibindi binyabiziga .
Ibyo kugenda ku mirongo ibangikanye byemewe kandi ibisate by'umuhanda bikaba
bigaragazwa n'imirongo irombereje cyangwa iciyemo uduce, abayobozi babujijwe
kunyura hejuru y'iyo mirongo.
4. Iyo umuhanda ugabanyijemo ibisate bitatu kandi ukaba ugenderwamo mu
byerekezo byombi, umuyobozi wese abujijwe kugendera mu gisate cyerekeye inkombe
y'ibumoso bw'umuhanda.
5. Iyo umuhanda ugabanyijwemo ibisate bibiri kandi ukaba ugenderwamo mu
byerekezo byombi, umuyobozi wese abujijwe kugendera mu gisate kiri ibumoso
bw'umuhanda, keretse iyo kugana muri urwo ruhande byemewe.
6. Umuyobozi wese ugenda mu muhanda agomba gusiga ibumoso bwe ubwikingo,
imbago n'ibindi bimenyetso byerekana aho bagomba kunyura ku buryo buboneye,
keretse iyo hashinzwe ikimenyetso n°D; 1.b aribwo bashobora kunyura iburyo cyangwa
ibumoso uko bashatse.
Ingingo ya 13 :
1. Umuyobozi wese ugenda mu muhanda abujijwe kurengera inzira
y'abanyamaguru, ubwikinge, inkombe z'umuhanda cyangwa uduhanda tw'amagare,
abigilishije uruhande urwo arirwo rwose rw'ikinyabiziga cyangwa ibyo cyikoreye.
14
2. Bitanyuranyije n'ibivugwa mu ngingo ya 59, birabujijwe kugenza cyangwa
gukomeza kugenza ikinyabiziga gifite ubuhagarike burengeje metero enye, habaliwemo
ibyo cyikoreye.
Ingingo ya 14 :
Iyo banyuze iruhande rw'inkomyi abanyamaguru bagomba gukikira banyuze mu
muhanda, abayobozi bagomba gusiga umwanya ufite ubugari bwa metero imwe nibura
hagati yabo n'iyo nkomyi.
Iyo bidashobora kubahirizwa kandi umunyamaguru akaba anyura hafi y'iyo nkomyi,
umuyobozi agomba kuyikikira afite umuvuduko utarengeje kilometero eshanu mu
isaha.
ICYICIRO CYA IV: Inkomane-Gutambuka mbere
Ingingo ya 15 :
1. Umuyobozi wese ugiye kugera mu nkomane agomba gukoresha ubwitonzi
buhagije bujyana n'uko aho ageze hameze kandi akareba neza niba umuhanda agiye
kwinjiramo utarimo inkomyi, akagenda agabanya umuvuduko akurikije uko asanga
atabona neza kandi byaba ngombwa agatanga ikimenyetso cy'uko ageze hafi.
Umuyobozi w’ikinyabiziga agomba by’umwihariko kwegera isangano agenda ku buryo
ashobora guhagarara kugira ngo ibinyabiziga bitambuka mbere bihite; ndetse n'iyo
ibimenyetso by'umuriro bimwemerera gutambuka ntashobora kwinjira mu isangano iyo
ikinyabiziga cye gishobora kuhahagarara kandi kikabuza guhita ibinyabiziga bigenda
mu muhanda usanganya.
2. Umuyobozi wese uvuye mu nzira nyabagendwa ifite ibyerekezo bibiri akaba
ashaka kwinjira mu y'indi ifite icyerekezo kimwe, agomba kureka ibinyabiziga
biyigendamo bigatambuka.
3. Umuyobozi wese uvuye mu nzira nyabagendwa idafite umuhanda wa kaburimbo
cyangwa ukozwe nk'urimo kaburimbo akaba yinjira mu nzira ya kaburimbo n'ibimeze
nkayo agomba kureka ibinyabiziga biyigendamo bigatambuka.
4. Umuyobozi wese uvuye mu kayira cyangwa mu nzira y'igitaka akaba ajya mu
nzira nyabagendwa itari akayira ntibe n'inzira y'igitaka agomba kureka ibinyabiziga
bigenda muri iyo nzira nyabagendwa bigatambuka.
5. Umuyobozi wese uvuye ahantu hahana imbibi n'inzira nyabagendwa agiye
kwinjiramo agomba kureka ibinyabiziga bigendamo bigatambuka.
Ingingo ya 16 :
1. Bitanyuranije n'ibivugwa mu ngingo ya 15, umuyobozi wese agomba kureka
ibinyabiziga bituruka mu kuboko kwe kw'iburyo bigatambuka keretse iyo ari mu
isangano aho agomba kubahiriza amategeko yo gutambuka mbere yerekanwa
n'ibyapamenyetso B.1, cyangwa B.2b na A. 22 cyangwa yerekanwa n'ibimenyetso
by'amatara.
15
Utegetswe kureka abandi bagahita ntashobora gukomeza urugendo atari uko abona
adashobora gutera impanuka, agereranije n'uko ibindi binyabiziga biri mu muhanda
bimuri kure n'umuvuduko bifite.
2. Umuyobozi ugiye kwinjira mu isangano aho bagomba kuzenguruka, agomba
kureka ibinyabiziga byagezemo bikabanza bigatambuka.
3. Umuyobozi wese ugeze mu masangano aho ibinyabiziga biyoborwa n'ibimenyetso
by'umuriro agomba kuva muri iryo sangano adategereje ko kugenda mu kerekezo
aganamo byemerwa, ariko akabikora ku buryo atabera inkomyi ibindi binyabiziga
bigana mu cyerekezo cyemerewe kugendwamo.
ICYICIRO CYA V: Imiyoborere.
Ingingo ya 17:
1. Umuyobozi wese ushaka kugira aho agana ntashobora kubigira atabanje
kwiringira ko nabigira ataza gutera ibyago cyangwa ngo abere inkomyi abandi bagenzi
bamukulikiye, bamuri imbere cyangwa bagiye kubisikana, akabigira akulikije uko
abandi bagenzi bari mu muhanda, aho bagana n'umuvuduko bafite.
Ni nako bigenda nko ku muyobozi wese uvuye ku murongo w'ibinyabiziga cyangwa
awugiyemo, ugana ibumoso cyangwa iburyo, mu muhanda, wambukiranyije umuhanda
ukase ibumoso cyangwa iburyo agira ngo anyure mu yindi nzira nyabagendwa cyangwa
kugira ngo yinjire ahantu hahana imbibi n'iyo nzira nyabagendwa, avuye aho yaramaze
umwanya munini ahagaze, uhaguruka aho yari ahagaze akanya gato, uhindukira
cyangwa usubira inyuma.
2. Mbere yo gukata cyangwa kujya ku ruhande rw'umuhanda, umuyobozi wese
agomba mbere y'igihe kubigaragaza ku buryo budashidikanywa akoresheje indangacyerekezo cyangwa ibiranga-cyerekerezo by'ikinyabiziga cye cyangwa byaba bidakora,
byamushobokera akabyerekanisha ukuboko.
Icyo kimenyetso gitanzwe kigomba gukomeza kwerekanwa mu gihe cyose ikinyabiziga
kikiyoborwa, ntigikomeza kwerekanwa, iyo imiyoborere irangiye.
Ingingo ya 18:
Mu nsisiro, kugirango ibinyabiziga bisanzwe bitwarira hamwe abantu bigende neza,
abayobozi b'ibindi binyabiziga bagomba, bitanyuranyije n'ibivugwa mu ngingo ya 17,1
, kugenda buhoro, ndetse byaba ngombwa, bagahagarara akanya gato kugirango ibyo
binyabiziga bitwarira hamwe abantu bishobore kongera kugenda bihaguruka aho
bigomba guhagarara.
Itegeko ritanzwe mu gika kibanza ntacyo rihindura ku itegeko rireba abayobozi
b’ibinyabiziga bitwarira hamwe abantu kubyerekeye ubwitonzi buhagije bwo kwirinda
impanuka iyo ariyo yose, iyo bamaze kugaragaza ko bashaka kongera kugenda
bakoresheje ibiranga cyerekezo.
16
ICYICIRO CYA VI: Kubisikana no kunyuranaho
Ingingo ya 19 :
1. Kubyerekeye imyubahirize y'iri teka, kubisikana no kunyuranaho bireba gusa
ibinyabiziga bigenda.
2. Aho ibinyabiziga bigenda ku mirongo ibangikanye, gutambukira iburyo abayobozi
bagenda ku murongo w'ibumoso ntibifatwa nk'aho ari ukunyuranaho bisobanurwa n'iri
teka
Ingingo ya 20 :
1. Kubisikana bikorerwa ku ruhande rw'iburyo
2. Umuyobozi wese ubisikana n'undi, agomba gusiga ibumoso bwe umwanya
uhagije kugira ngo itambuka ry'undi ryorohe, ndetse byaba ngombwa, akegera inkombe
y'iburyo bw'umuhanda, iyo mu gihe cyo kubisikana abangamiwe n'inkomyi cyangwa
n'abandi bagenzi, agomba kugenda buhoro kandi byaba ngombwa agahagarara akanya
gato kugirango umugenzi cyangwa abagenzi bava mu cyerekezo aganamo bahite.
3. Iyo ubugari bw'umuhanda budahagije kugira ngo ibisikana ryorohe, abayobozi
bashobora kunyura mu nzira z'impande z'abanyamaguru, ariko bigakorwa ku buryo
butateza impanuka abagenzi bazirimo.
4. Iyo ubugari bw'inzira nyabagendwa igendwamo n'ibinyabiziga budahagije kugira
ngo bibisikane nta nkomyi, abagenzi bategetswe kworoherana kugira ngo batambuke.
5. Mu mihanda yo mu misozi no mu zindi nzira nyabagendwa zicuramye cyane
cyane aho ibisikana ridashoboka cyangwa riruhije, umuyobozi w'ikinyabiziga kimanuka
agomba gushyira ku ruhande ikinyabiziga atwaye kugira ngo areke ikinyabiziga cyose
kizamuka gitambuke keretse iyo hari ubwikingo ibinyabiziga bishobora guhagararamo,
uwo mwanya ukaba uteye neza ku buryo, hakurikijwe umuvuduko n’aho ibinyabiziga
biri, ikinyabiziga kizamuka cyaba gifite ubwikingo cyangwa kimwe muri ibyo binyabiziga
kikaba kigomba gusubira inyuma niba ikinyabiziga kizamuka kitagiye muri ubwo
bwikingo.
Iyo byanze bikunze kimwe mu binyabiziga bigiye kubisikana kigomba gusubira inyuma,
abayobozi bagomba gusubira inyuma ni abatwaye ibinyabiziga bidakomatanye bahuye
n'abatwaye ibikomatanye, abatwaye ibinyabiziga bito bahuye y'abatwaye ibinini,
n'abatwaye ibinyabiziga byikoreye imizigo bahuye n'abatwaye ibinyabiziga bitwarira
hamwe abantu.
Iyo ibinyabiziga bigomba kubisikana ari ibyo mu rwego rumwe, ugomba gusubira
inyuma ni umuyobozi w'ikinyabiziga kimanuka, keretse iyo bigaragara neza ko gusubira
inyuma byoroheye kurushaho ikinyabiziga kizamuka.
Ingingo ya 21 :
1. Kunyuranaho bikorerwa mu ruhande rw'ibumoso.
17
Ariko rero kunyuranaho bigomba gukorerwa iburyo iyo umuyobozi unyurwaho, amaze
kwerekana ko ashaka kugana ibumoso; yajyanye ikinyabiziga cyangwa inyamaswa
ayoboye ibumoso bw'umuhanda kugira ngo:
a) agane ibumoso anyura mu yindi nzira nyabagendwa;
b) yinjire ahantu hahana imbibi n'uwo muhanda cyangwa ahagarare ibumoso
bwawo.
2. Mbere yo kugira uwo anyuraho umuyobozi wese agomba kwiringira ko:
a) nta wundi muyobozi umukurikiye watangiye kumunyuraho;
b) umuyobozi umuri imbere atagaragaje ko ashaka kunyura ku wundi cyangwa
atashatse gukatira ibumoso;
c) igisate cy'umuhanda agiye kunyuramo kitarimo inkomyi mu ntambwe zihagije
kugira ngo hakurikijwe ikinyuranyo cy'umuvuduko w'ikinyabiziga atwaye n'uw’abo
agiye kunyuraho, imiyoborere ye itatera impanuka cyangwa ngo ibangamire abagenzi
bava aho agana ;
d) ashobora kugaruka iburyo bw'umuhanda atabangamiye umugenzi cyangwa
abagenzi yanyuzeho, keretse iyo yinjiye mu nzira nyabagendwa igenderwamo mu
cyerekezo kimwe.
Agomba na none iyo ari ngombwa kandi nta kwirengagiza ibindi yaba abujijwe,
kwerekana icyo ashaka gukora hakurikijwe ibivugwa mu ngingo ya 17,2, kandi
akanabyereka uwo agiye kunyuraho
3. Umuyobozi wese ushaka kunyuranaho agomba kwitaza umugenzi cyangwa
abagenzi yanyuzeho ku buryo asiga umwanya utarimo inkomyi uhagije utagomba igihe
cyose kujya munsi ya santimetero 50 iyo ikinyabiziga ashaka kunyuraho ari igikuruwe
n'inyamaswa na none uwo mwanya ntujye munsi ya metero imwe iyo ashaka kunyura
ku munyamaguru, ku kinyamitende cyangwa ku nyamaswa ihetse cyangwa idahetse
umuntu.
4. Umuyobozi ugenda mu muhanda, igihe ubugari bwawo budatuma anyuranaho
nta nkomyi ashobora kunyura mu kayira k'abanyamaguru ariko amaze kureba
umuvuduko w'ibinyabiziga n'uko ubutaka bumeze, kandi akabigira ku buryo adateza
ibyago abandi bagenzi.
5. Mu nzira nyabagendwa zifite nibura ibisate bibiri bigendwamo mu cyerekezo
aganamo mu gihe ashatse kongera kunyuranaho ako kanya cyangwa nyumaho gato
amaze gusubira ku ruhande rw'umuhanda, umuyobozi w'imodoka ifite uburemere
ntarengwa bwemewe butarenga ibiro 3500 cyangwa hakurikijwe uko yakozwe, ikaba
ifite umuvuduko urenga km 40 mu isaha, umuyobozi ashobora, kugirango yongere
kunyuranaho, kuguma mu gisate yari arimo anyuranaho bwa mbere, apfa
kutabangamira cyane abayobozi b'ibinyabiziga byihuta kurusha icye biturutse inyuma.
6. Umuyobozi ubonye ko hari undi umukurikiye ushaka kumunyuraho agomba
kwegera uruhande rw'iburyo rw'umuhanda atongereye umuvuduko, keretse mu bihe
byateganyijwe mu ngingo ya 25,1,B).
18
Hakurikijwe ubwinshi bw'ibinyabiziga bituruka mu cyerekezo kigibwamo, iyo ubugari,
imiterere, imimerere cyangwa ubwigoronzore bw'umuhanda bidatuma kunyuranaho
bitaruhanije kandi nta nkomyi ku kinyabiziga cyugarije, kigenda buhoro cyangwa
kigomba kwubahiriza umuvuduko ntarengwa umuyobozi wacyo agomba kugabanya
umuvuduko ndetse byaba ngombwa akagana ku ruhande kandi agahita ahagarara iyo
bishoboka kugirango areke ikinyabiziga cyangwa ibinyabiziga bimukurikiye byihuta
kurusha icye bihite.
Umuyobozi wese w'ikinyabiziga gifite uburebure burenga metero 8 agomba, akoresheje
ikimenyetso cyabigenewe cy'icyo kinyabiziga, kugaragaza ko yabonye ikimenyetso
cy'umuyobozi ugiye kumunyuraho.
Umuyobozi wese w’ikinyabiziga ushaka kwongera kugenda agomba gukomeza
guhagarika ikinyabiziga cye kandi akareka ibinyabiziga bigiye kumunyuraho cyangwa
guhura nawe bigahita
Ingingo ya 22 :
1. Mu mihanda bagendamo mu byerekezo byombi, kunyuranaho ibumoso
birabujijwe, bitewe n'impamvu nk'ibihu cyangwa kuba hafi y'ikoni cyangwa y'impinga
y'umupando, iyo umuyobozi adashobora kubonera abagenzi bamuturutse imbere mu
ntambwe zihagije kugira ngo imiyoborere ikorwe nta kwikanga impanuka keretse
imiyoborere ishobora gukorerwa ku ruhande rw'umuhanda ruri iburyo bw'umurongo
wera urombereje uhuje n'uvugwa mu ngingo ya 110, 2 y'iri teka.
2. Kunyuranaho mu ruhande rw'ibumoso birabujijwe iyo umuyobozi ugiye
kunyurwaho yerekanye ko ashaka gukatira ibumoso nkuko bivugwa ku ngingo ya 21,1
igika cya 2 cy'iri teka.
3. Kunyura ku binyabiziga bindi uretse icy'ibiziga bibiri bibujijwe:
a) ahantu hari ikimenyetso n°C, 13a kiri ku mugereka wa 2 w'iri teka;
b) ako kanya mbere y’uko no mu gihe bava mu masangano yose, atari ayo
bagendamo bazengurutse keretse:
1°. iyo kugenda mu muhanda biyoborwa n’umukozi ubifitiye ububasha cyangwa
n’ibimenyetso by’umuriro;
2°. iyo inzira nyabagendwa inyuranirwamo itambukirwamo mbere y’izindi nzira
zirasuka mu masangano;
3°. iyo ari ukunyura i buryo bw’umuyobozi werekanye ko ashaka gukatira ibumoso
nk’uko bivugwa ku ngingo ya 21,1 igika cya 2 cy’iri teka;
c) mu mihanda ifite ibisate bitarenga 3 iyo umuyobozi unyurwaho nawe ubwe
anyura ku kinyabiziga gifite ibiziga bibiri;
d) hafi y’iteme iyo hari umuhanda ufunganye;
e) hafi y’ibice by’umuhanda bimeze nabi cyangwa byerekanywe bityo;
19
f) hafi y’aho abanyamaguru banyura.
ICYICIRO CYA VII: Icyerekezo kimwe.
Ingingo ya 23 :
1. Kugira ngo habe umutekano mu kugenda mu muhanda, Perefe , ashobora, mu
ifasi ashinzwe, gutegeka ko mu mihanda avuze haba icyerekezo kimwe.
2. Iyo icyerekezo kimwe kireba ishami ry'inzira nyabagendwa muli Perefegitura
nyinshi, icyemezo gifatwa na Minisitiri w'Imilimo ya Leta akoresheje iteka.
Ingingo ya 24 :
Icyerekezo kimwe gishobora kubaho buri gihe cyangwa kigashyirwa ku masaha amwe
n'amwe gusa.
Iyo kugenda mu muhanda bidashobora kunyuzwa mu yindi nzira ku buryo bworoshye,
icyerekezo kimwe gishobora gushyirwaho mu buryo busimburana.
ICYICIRO CYA VIII: Guhindura icyerekezo
Ingingo ya 25 :
1. Umuyobozi wese ushaka gukatira iburyo cyangwa ibumoso ava mu muhanda
cyangwa ahagarika ikinyabiziga cye ibumoso bw'umuhanda agomba mbere na mbere
kwerekana aho ashaka kujya nkuko biteganywa n'ingingo ya 44 y'iri teka:
a) yaba akatira iburyo, akegera uko bishobotse kwose iburyo bw'umuhanda na none
uko bishobotse kose akabikorera ahantu hato kandi agabanyije umuvuduko, ariko rero
ashobora kugana ibumoso iyo imiterere y'aho hantu cyangwa ingano y'ikinyabiziga
cyangwa ibyo gitwaye bidatuma yegera uruhande rw'iburyo rw'umuhanda kandi
akabikora amaze kumenya ko nta muyobozi umukurikiye watangiye kumunyuraho ko
kandi bitakururira ibyago abayobozi bagenda uko bisanzwe mu nzira nyabagendwa
agiye kuvamo n'iyo agiye kujyamo;
b) yaba akatira ibumoso akagana ibumoso kandi akegera uko bishobotse kwose
umurongo ugabanya umuhanda mo kabiri, ariko atawugiye hejuru, cyangwa akegera
ibumoso bw'igisate cy'umuhanda cyabigenewe, iyo ari umuhanda ugenderwamo mu
byerekezo byombi, cyangwa se akegera uruhande rw'ibumoso rw'umuhanda iyo ari
umuhanda w'icyerekezo kimwe kandi akabigira agabanyije umuvuduko yashaka
nanone kugana mu wundi muhanda ugenderwamo mu byerekezo byombi akabigira ku
buryo yawujyamo anyuze iburyo.
2. Iyo ari ukugenda ku mirongo ibangikanye, umuyobozi ashobora gukatira iburyo
ari uko ari mu murongo w'iburyo, kandi akajya ibumoso ari uko ari mu murongo
w'ibumoso.
3. Mu gihe ahindura icyerekezo umuyobozi wese agomba kubigira agabanije
umuvuduko kandi akareka hagahita:
20
- ibinyabiziga n'abanyamaguru bigenda mu muhanda avuyemo cyangwa
biwugenda ku ruhande;
- abanyamaguru bambukiranya umuhanda avuyemo cyangwa uwo aganamo.
ICYICIRO CYA IX: Umuvuduko n’umwanya hagati y’ibinyabiziga
Ingingo ya 26 :
1. Um
uyobozi wese agomba buri gihe kuyobora ikinyabiziga cye yitonze, kandi akaringaniza
umuvuduko wacyo n'uko ahantu hameze, uko habona, imimerere y'umuhanda,
imimerere y'ikinyabiziga n'ibyo cyikoreye, imiterere y'ikirere, ubwinshi bw' ibigenda
kugira ngo uwo muvuduko utaba intandaro y' impanuka n' imbogamizi y' uburyo bwo
kugenda mu muhanda.
Agomba gushobora guhagarika ikinyabiziga cye akurikije aho ageza amaso n' imbere y’
inkomyi yose idatunguranye.
Agomba kugabanya umuvuduko kandi byaba ngombwa agahagarara bitewe nuko
ahantu hameze nk' igihe hatabona neza, iyo umuhanda urimo inkomyi, iyo ari mu
makoni, ahamanuka, iyo amashami y' inzira nyabagendwa afunganye cyangwa akikijwe
n' amazu, hafi y' impinga z' imipando n' amasangano, kimwe ndetse n' igihe cy' ibisikana
cyangwa cyo kunyura ku gatsiko k' abanyamaguru, k' ibinyabiziga bihagaze cyangwa
ishyo ry' inyamaswa n' igihe ari hafi y' aho abantu bateraniye.
2. Birabujijwe kubangamira imigendere isanzwe y' ibindi binyabiziga kubera
kugabanya umuvuduko ku buryo budasanzwe cyangwa gukacira feri bidatewe no
kwirinda ibyago.
3. Birabujijwe kwoshya cyangwa gutuma umuyobozi agendana umuvuduko urenze
urugero hakurikijwe ibivugwa mu gika cya mbere cy’ iyi ngingo.
Ingingo ya 27 :
Iyo umunyamaguru yageze mu mwanya wabagenewe, aho uburyo bwo kugenda mu
muhanda butagengwa n'umukozi ubifitiye ububasha cyangwa n'ibimenyetso
by'umuriro, abayobozi bashobora kuhinjira bagabanyije umuvuduko kandi
bakahatambuka babonye ko batateza umunyamaguru impanuka; bibaye ngombwa
bagomba guhagarara kugira ngo umunyamaguru abanze atambuke.
Ingingo ya 28 :
Iyo abayobozi b'ibinyabiziga bifite moteri bageze hafi y'inyamaswa zikurura, zikorera,
zigenderwaho cyangwa iyo bageze hafi y'amatungo agatangira kwikanga, bagomba
kugenda buhoro , kwitaza cyangwa guhagarara.
Ingingo ya 29
1. Umuyobozi wese agomba kutarenza umuvuduko ntarengwa washyizweho
n'amategeko.
21
2. Iyo nta mategeko awugabanya by’ umwihariko, umuvuduko ntarengwa w'
ibinyabiziga ushyizweho ku buryo bukurikira:
a) Amapikipiki n' imodoka zifite uburemere ntarengwa bwemewe butarenga ibiro
3500 uretse amavatiri cyangwa tagisi n' ibinyabiziga bitwarira hamwe abantu:
ibirometero 100 mu isaha;
b) imodoka zikoreshwa nk’amavatiri y’ifasi cyangwa amatagisi zifite uburemere
bwemewe butarenga kilogarama 3500: ibirometero 75 mu isaha.
c) Imodoka zifite uburemere ntarengwa bwemewe buri hagati ya kilogarama 3500
na 12500, kimwe n'ibinyabiziga bitwarira abantu hamwe bitari ibyavuzwe kuri b):
ibirometero 60 mu isaha;
d) Imodoka cyangwa ibinyabiziga bikomatanye bifite uburemere ntarengwa
bwemewe cyangwa uburemere bugendanwa burenga ibiro 12500 kimwe na velomoteri:
ibirometero 50 mu isaha;
e) Ibinyabiziga by'ubuhinzi, ibifite imipira irambuka cyangwa itarambuka, imodoka
zidafite ibizibuza kwiceka kubera ko ariko zakozwe, izindi modoka zose zikoze k'uburyo
bwihariye, zitari mu rwego rw'izimaze kuvugwa: ibirometero 25 ku isaha.
3. Mu nsisiro, umuvuduko ntarengwa w'ibinyabiziga ushyizweho ku buryo
bukurikira:
a) imodoka zagenewe gusa gutwara abantu, uretse ibinyabiziga bitwarira abantu
hamwe, kimwen'imodoka zidashobora kwikorera ibirenze toni imwe: ibirometero 60 ku
isaha;
b) ibindi binyabiziga byose: ibirometero 40 mu isaha.
Ba perefe bashobora gutegeka ko mu nsisiro no mu nzira nyabagendwa bavuze haba
umuvuduko uri munsi y'imaze kuvugwa.
4. Ikinyabiziga cyose gifite uburemere ntarengwa bwemewe burenga toni eshanu
kigomba gushyirwaho na nyiracyo cyangwa se ugikoresha, icyapa gihuje n'urugero rwa
1 ruri ku mugereka wa 8 w'iri teka kandi cyerekana umuvuduko ntarengwa ikinyabiziga
kidashobora kurenza.
5. Icyo cyapa kigomba gushyirwa ku buryo bugaragara inyuma y'ikinyabiziga ku
ruhande rw'iburyo. Kigomba kugira umurambararo wa santimetero 21 kandi ubugari
bw'umuzenguruko utukura bugomba kugira santimetero 3, imibare ikagira
ubuhagarike bwa santimetero 17 n'ubugari bwa milimetero 45, n'ubunini bwa
santimetero 1.
6. Ariko rero, kubyerekeye ibinyabiziga by'ingabo z'igihugu, ikimenyetso
cy'umuvuduko ntarengwa ikinyabiziga kigomba kugira gishobora kwandikwa inyuma
yacyo ku ruhande rw'iburyo hakurikijwe ishusho, ubunini n'amabara amwe
nk'ay'iby'icyapa kimaze kuvugwa haruguru.
22
Ingingo ya 30
Hanyuranyijwe n'ibimaze kuvugwa, iteka rya Minisitiri ushinzwe Imirimo ya Leta
rishobora gushyiraho imivuduko ntarengwa inyuranye ku nzira nyabagendwa zimwe
cyangwa zose.
Ingingo ya 31 :
1. Umuyobozi w'ikinyabiziga gikurikiye ibindi agomba gusiga umwanya witaje
uhagije hagati y'icye n'icyo akurikiye kugira ngo atakigonga mu gihe kigabanije
umuvuduko cyangwa gihagaze ku buryo butunguranye.
2. Ahatari mu nsisiro, umuyobozi wese ugenza ikinyabiziga kimwe cyangwa
ibinyabiziga bikomatanye bifite uburemere ntarengwa bwemewe burenga ibiro 3500
cyangwa bifite uburebure bwite burenga metero 10, agomba, keretse iyo anyuze
cyangwa agiye kunyura ku bindi binyabiziga, gusiga hagati y'ikinyabiziga cye n'ikimuri
imbere umwanya uhagije kugirango ibinyabiziga bimuhiseho bishobore kuhigobeka
bidateje impanuka igihe bibaye ngombwa.
Nyamara ariko, ibi bitegetswe ntibikurikizwa mu gihe ibigendera mu muhanda ari
byinshi kimwe no mu duce tw'inzira nyabagendwa aho kunyuranaho bibujijwe.
ICYICIRO CYA X:Guhagarara umwanya muto no guhagarara umwanya munini.
Ingingo ya 32
1. Uretse igihe hari amategeko yihariye akurikizwa muri ako karere cyangwa
imitunganyirize bwite y'aho, ikinyabiziga cyose cyangwa inyamaswa ihagaze umwanya
muto cyangwa munini igomba kuba iri:
a) mu kuboko kw'iburyo hakurikijwe aho yaganaga keretse iyo ari umuhanda
w'icyerekezo kimwe, ari nabwo na none ishobora kuba iri ibumoso bw'umuhanda;
b) ahegereye bishobotse akayira k'abanyamaguru iyo umuhanda ugafite, ariko
umwanya uri hagati y'ibiziga n'akayira ntube urenga santimetero 50;
c) kure cyane bishobotse y'umurongo ugabanya umuhanda mo kabiri kandi byaba
ngombwa ikaba iri ahitaruye umuhanda mu mwanya uri mu mpande zawo cyangwa,
ahatari insisiro, ku ruhande rwose rutagenewe ku buryo bw'umwihariko abandi
bagenzi;
d) iyo ari umwanya wo ku ruhande wagenewe abanyamaguru, umuyobozi agomba
kubasigira akanya gafite byibura metero imwe y'ubugari kugira ngo bashobore kugenda
batagombye kunyura mu muhanda.
2. Uretse igihe hari amategeko yihariye y'aho hantu cyangwa imitunganyirize bwite
y'aho, ibinyabiziga bihagaze mu muhanda umwanya muto cyangwa munini bigomba
kuba bitonze umurongo ubangikanye n'inkombe y'umuhanda.
23
3. Birabujijwe guhagarika umwanya munini mu gihe kirenze iminsi 7 ku nzira
nyabagendwa:
a) ibinyabiziga bifite moteri bitagishoboye kugenda kimwe na romoruki;
b) mu nsisiro, ibinyabiziga n'ibinyabiziga bikomatanye bifite uburemere ntarengwa
bwemewe burengeje ibiro 3500, keretse ahantu hari ikimenyetso n° E, 20.
4. Umuyobozi ntashobora gusiga ikinyabiziga cye cyangwa inyamanswa ze atabanje
kwiringira ko nta mpanuka iyo ariyo yose iri bube, kandi na none yaba ari ikinyabiziga
gifite moteri, atabanje kwiringira ko kitakoreshwa nta ruhushya rwe.
5. Birabujijwe gukingura umuryango cyangwa kuva mu kinyabiziga cyangwa
kukijyamo utabanje kwiringira ko bidashobora gutera ibyago cyangwa bitabera
imbogamizi abandi bali mu nzira nyabagendwa.
6. Ikinyabiziga cyose uretse velomoteri cyangwa ipikipiki idafite akanyabiziga kari
ku ruhande gihagaritswe ku muhanda kigomba kurangirwa kure n'ikimenyetso
cyabigenewe kiri ahantu hagaragara, kugira ngo kiburire hakiri kare abandi bayobozi
baza bagisanga:
a) iyo ikinyabiziga gihagaritswe n'ijoro ku buryo abayobozi bakigana badashobora
kumenya ko kibabereye imbogamizi;
b) iyo umuyobozi agombye guhagarika ikinyabiziga ahantu habujijwe guhagarara.
Ikinyabiziga cyahagaritswe gishobora kurangwa, bitewe n'uko ibintu bimeze,
n’ikimenyetso cya mpande eshatu yerekana ahashobora gutera ibyago yateganijwe ku
ngingo ya 88, 5,a), no gucanira rimwe amatara ndanga cyerekezo amyatsa cyangwa se
bagakoresha itara ritwarwa mu ntoki rimyatsa ry'umuhondo cyangwa risa n'icunga
rihishije.
7. Uretse amategeko yihariye akurikizwa muri ako karere, umwanya usigara hagati
y'ibinyabiziga bibiri bihagaze umwanya munini ku ruhande rumwe rw'umuhanda
ubisikanirwamo kandi utuma hahita ibinyabiziga bibiri gusa, ugomba kuba nibura
metero 5 iyo ari mu nsisiro, na metero 20 ahatari mu nsisiro.
Ingingo ya 33.
1. Birabujijwe guhagarika akanya gato cyangwa kanini ikinyabiziga cyangwa
inyamaswa ahantu hose bigaragara ko hashobora guteza ibyago cyangwa kubera
imbogamizi abandi bagenzi bitari ngombwa.
2. Guhagarara akanya gato no guhagarara akanya kanini bibujijwe cyane cyane:
a) mu duhanda tw'abanyamagare no mu bice by'umuhanda byagenewe
abanyamaguru velomoteri, n'abagenzi bambukiranya umuhanda no mu muhanda
ahatari nibura metero 5 hino yaho abanyamaguru bambukira;
b) mu nzira z'abanyamaguru, no mu nsisiro, ari ku nkengero zigiye hejuru, keretse
iyo hari amategeko yihariye akurikizwa muri ako karere;
24
c) mu ruhande ruteganye n'urwo ikindi kinyabiziga gihagazemo akanya gato
cyangwa kanini ari:
1) ku mihanda ibisikanirwamo, iyo ubugari bw'umwanya w'ibinyabiziga bigomba
gutuma bibisikanirwamo butagifite metero 6;
2) ku mihanda y'icyerekezo kimwe iyo ubugali bw'umuhanda usigaye buba
butagifite metero eshatu;
d) hejuru no munsi y'amateme no mu mihanda inyura ikuzimu, keretse hari
amategeko yihariye akurikizwa muri ako karere;
e) muri metero ziri hasi yi 10 uhereye ku nkombe iri bugufi bw'umuhanda
wambukiranya keretse iyo hari amategeko yandi yakurikizwa muri ako karere kimwe
no mu mwanya ugizwe naho iyo mihanda ihuriye;
f) mu muhanda, mu ikoni cyangwa hafi y'impinga y'umupando iyo kureba mu
byerekezo byombi bihuliye kuri metero 20 nibura mu nsisiro cyangwa kuri metero 100
nibura ari ahatari insisiro.
g) ahatagejeje muri metero 2 nibura hino y'ikimenyetso cy'umuhanda cyangwa hino
y'ikimenyetso cy'umuliro cyerekana uburyo bwo kugenda mu muhanda;
h) ku mihanda ibisikanirwamo, iyo kunyura ku kinyabiziga gihagaze akanya gato
byatuma barenga umurongo urombereje mu muhanda;
i) ahari ibimenyetso bibuza byabigenewe.
3. Ikinyabiziga kibujijwe guhagarara akanya kanini:
a) imbere y'ahantu nyabagendwa hinjirwa n’ ahasohokerwa n'abantu benshi;
b) mu masaha bafunguriraho imbere y'ahinjirirwa n'ahasohokerwa hagenewe
imyidagaduro, h'amashuri n'amazu y'imyidagaduro;
c) imbere y'aho binjirira mu duhanda tujya mu bibanza byadikanye usibye
ibinyabiziga bifite numero z'ibyapa byazo zanditswe aho hantu ku buryo busomeka;
d) ahantu hose ikinyabiziga cyabuza kugera ahateganyirijwe guhagararamo hari
hirya y'umuhanda;
e) ahantu abanyamaguru bagomba kunyura mu muhanda kugirango bakikire
inkomyi;
f) ahatagejeje muri metero 1, haba imbere cyangwa inyuma y'ikindi kinyabiziga
gihagaze akanya gato cyangwa kanini, n'ahandi hantu hose ikinyabiziga cyabuza
kugera ku kindi kinyabiziga gisanzwe gihagaze mu buryo bukwiye cyangwa cyahita
cyihava;
g) ahatagejeje muri metero 15 kuva imbere n'inyuma z'ikimenyetso cyerekana aho
ikinyabiziga cyagenewe gutwara abantu gihagarara akanya gato;
25
h) ahatagejeje muri metero 10 imbere n'inyuma y'ikimenyetso E1, na E9 bis,
cyerekana ahantu hagenewe guhagarara akanya gato ikinyabiziga gitwara abantu muli
rusange, uretse ibinyabiziga bitwara abakozi ba Leta muri rusange;
i) mu muhanda aho ugabanyijemo ibisate bigaragazwa n'imirongo idacagaguye;
j) mu muhanda, ahakurikiye umurongo w'ibara ry'umuhondo ugizwe n'uduce,
wateganyijwe ku ngingo ya 110,8, y'iri teka;
k) mu muhanda wo hagati mu nzira ugizwe n'imihanda itatu;
l) ahatari mu nsisiro, ku muhanda w'inzira nyabagendwa w’abagomba gutambuka
mbere ugaragazwa n'ikimenyetso n B, 3;
m) iyo ubugari bw'umwanya usigaye ku muhanda bwaba butagifite metero 3;
n) ahadafite metero 1 kuva ku mpande z'ahashyizwe uruhombo rw'amazi azimya
umuriro;
o) ahantu ho kugenda ibinyabiziga byo ku marayirayi byabangamirwa;
p) ahantu hari ibimenyetso bibibuza byabigenewe.
Ingingo ya 34 :
Ikinyabiziga kibujijwe guhagarara akanya ahantu hagaragazwa n’icyapa n° C,20a
cyangwa C,20b;
Ingingo ya 35 :
Iyo umuyobozi w'ikinyabiziga adahari, umukozi ubifitiye ububasha ashobora guhita
agikuzaho,ariko ibyacyangirikaho n'amafaranga yo kugikuzaho, bikabarwa kuri Leta,
keretse iyo icyo kinyabiziga cyahashyizwe ku buryo bunyuranije n'amategeko yerekeye
guhagarara akanya gato cyangwa kanini.
Ubwo buryo ntibushobora gukoreshwa mu nzira nyabagendwa n'undi mugenzi
atabifashijwemo n'umukozi ubifitiye ububasha.
ICYICIRO CYA XI: Ibinyabiziga ndakumirwa
Ingingo ya 36 :
1. Intabaza zihariye zirabagirana z'ibinyabiziga n dakumirwa zigizwe n'itara rimwe
cyangwa n'amatara menshi amyatsa ya bururu zigomba gukoreshwa mu gihe
ikinyabiziga ndakumirwa kiri mu butumwa bwihutirwa.
2. Uretse intabaza ndangururajwi ziteganijwe ku ngingo ya 83, ibinyabiziga
ndakumirwa bifite intabaza yihariye itanga amajwi nk'arongoroye cyangwa
ky'inshengera-matwi.
26
Intabaza ndangururajwi ikoreshwa gusa mu gihe ikinyabiziga ndakumirwa kiri mu
butumwa bwihutirwa.
Ingingo ya 37 :
1. Iyo umugenzi ari mu nzira nyabagendwa asatiriwe n'ikinyabiziga ndakumirwa
kirangwa n'intabaza ndangururajwi yihariye, agomba kugihigamira ako kanya, ndetse
byaba ngombwa agahagarara.
2. Uretse ibyo bategekwa n'abakozi babifitiye ububasha bakaba kandi batateza
ibyago, abayobozi b'ibinyabiziga ndakumirwa, ntibategetswe kubahiriza amategeko
yerekeye umuvuduko ntarengwa n'ayerekeye ibimenyetso by'umuriro byerekana
uburyo bwo kugendera mu nzira nyabagendwa iyo guhita kwabyo kurangwa n'intabaza
yihariye.
ICYICIRO CYA XII: Imirongo y'abasilikare, udutsiko tw'abanyeshuri,
impererekane.
Ingingo ya 38 :
1. Imirongo yose y'ingabo n'agatsiko kose k'abanyamaguru bari mu muhanda
bategetswe kugendera ku ruhande rw'iburyo bw'umuhanda no gusiga ibumoso
umwanya uhagije kugirango ibinyabiziga bihite.
2. Abagendera mu nzira nyabagendwa babujijwe kwata:
a) umurongo w'abasirikare bagenda cyangwa imirongo y'ibinyabiziga by'ingabo
z'igihugu zigenda mu muhanda;
b) mu murongo w'abanyeshuri bashorewe n'umwarimu;
c) uruhererekane.
Izi nkomyi ntizikurikizwa ku binyabiziga ndakumirwa
3. Abagenzi bari mu nzira nyabagendwa bagomba kumvira ibyo bategetswe
n'abasilikare bubahiliza umutekano kugirango abasilikare bari ku murongo batambuke
neza.
ICYICIRO CYA XIII: Amasiganwa n'andi marushanwa mu mikino.
Ingingo 39 :
1. Uretse iyo ubutegetsi bwabitangiye uruhusa, birabujijwe gusiganirwa mu nzira
nyabagendwa,mu muhanda no mu duhanda tw’amagare, kuhakinira cyangwa
kuhakorera ibindi bikorwa by’imikino byabera imbogamizi uburyo bwo kugendera mu
muhanda.
27
2. Uruhushya rugomba gusabwa Burugumesitiri, Perefe, cyangwa Minisitiri
ushinzwe Ubutegetsi bw'Igihugu, iyo ibyo bibera muri komini imwe, mu karere karenze
komini imwe gusa cyangwa karenze Perefegitura imwe.
3. Uruhushya ruvugwa muri iyi ngingo ruhabwa gusa abategura amasiganwa
cyangwa andi marushanwa y’ibinyabiziga, iyo berekanye ko bafite ubwishingizi
bwemeza ko uburyozwe cyangwa ibizaba ku mubiri w’abarushanwa cyangwa ku
bizangirika ku bintu by'’baje kureba iyo mikino byagombaga kubabarwaho bizatangirwa
indishyi.
4. Abategura amarushanwa y’imikino ku nzira nyabagendwa bagomba na none
kwishingira amafaranga atangwa hakurikije uburyo bushyizweho n’iteka rya Perezida
mu gihe cyo kubahiriza ku budasanzwe umutekano wa rubanda no kubahiriza
amategeko y’uburyo bwo kugendera mu muhanda.
ICYICIRO CYA XIV: Kwambuka amateme n’ ibyome
Ingingo 40:
1. Iyo kunyura ku iteme biteye impungenge uburemere ntarengwa bwemewe kimwe
n’amabwiriza agomba gukurikizwa byerekanwa n’ibyapa bishyirwa mu ntangiriro z’iryo
teme ku buryo abayobozi b’ibyo binyabiziga babibona ku buryo buhagije.
Iyo byihutirwa, Burugumesitiri cyangwa umukozi w' ahongaho ushinzwe amateme n'
imihanda ashobora gufata ibyemezo by' agateganyo kugira ngo abahanyura batagira
impanuka.
2. Uretse igihe icyapa kibyerekana ukundi, uburemere ntarengwa ku mateme
akozwe mu ngiga z'ibiti cyangwa mu mbaho ni toni 8.
Cyakora, Perefe ashobora gushyira uburemere ntarengwa buri munsi y'izo toni, bitewe
n'uko ibintu byifashe, nk'igihe iteme rishaje.
3. Iyo begereye ibyome, abayobozi bagomba gutonda umurongo umwe no
guhagarara iburyo bw'umuhanda igihe bagitegereje gutambuka.
Nyamara ibinyabiziga bigiye kuvugwa bitambuka mbere y'ibindi kandi mu buryo
bukurikira:
a) ibinyabiziga bitwaye abarwayi cyangwa inkomere kimwe n'ibijyanye abaganga
bahurulijwe kuvura byihutirwa;
b) ibinyabiziga ndakumirwa bifite uburenganzira bwo guhita mbere bivugwa ku
ngingo ya 2, 31 y'iri teka;
c) ibinyabiziga bitwaye umuntu ufite icyemezo kimwanditseho cyo guhita mbere
cyatanzwe na Perefe, bitewe n'uko bifitiye rubanda akamaro;
d) ibinyabiziga bitwaye ubutumwa bwanditse bifite ikimenyetso kibiranga;
e) ibinyabiziga bitwara amatungo.
28
4. Uretse umuyobozi n'abagiherekeje abantu bose bari mu kinyabiziga bagomba
kukivamo mbere yuko gishyirwa mu cyome.
Igihe bava mu cyome ku nkombe yo hakurya umuyobozi n'abaherekeje ikinyabiziga nibo
bonyine bashobora kujyamo.
5. Umuyobozi w'imodoka agomba kumanura ibirahuri mbere yo kugishyira mu
cyome na mbere yo kuyikuramo ageze ku nkombe yo hakurya.
6. Uburemere ntarengwa bwemewe bujya mu cyome bwerekanwa n'ibyapa biri kuri
buri nkombe.
Perefe ashobora gushyiraho amabwiriza yose abona ko ari ngombwa mu kubahiriza
umutekano w'abambukira mu byome.
ICYICIRO CYA XV: Uko amatara akoreshwa
Ingingo ya 41 :
Kubyerekeye kwerekana ibinyabiziga n'ukumurika kwabyo, ndetse no kwerekana
ihindura ry'ibyerekezo byacyo n'umuvuduko birabujijwe gukora andi matara cyangwa
utugarurarumuri uretse ibitegetswe cyangwa ibiteganywa n'iri teka.
Ibimaze kuvugwa ntibyerekeye gukoresha amatara ari imbere mu modoka mu gihe
bitabangamiye abandi bayobozi.
I. AMATARA-NDANGA.
Ingingo ya 42 :
1. Iyo kuva bwije kugeza bukeye cyangwa bitewe nuko ibihe bimeze nk' igihe cy'
ibihu cyangwa cy' imvura nyinshi, biba bitagishoboka kubona neza muri metero 200,
ukuba mu nzira nyabagendwa kw' abagenzi, kw' ikinyabiziga, kw' imitwaro n' amatungo
kugomba kugaragazwa ku buryo bukurikira:
a) Ibinyamitende, velomoteri n'amapikipiki bidafite akanyabiziga ko kuruhande
uretse ikinyamitende na velomoteri bidafite umuyobozi:
- imbere itara rimwe ryera cyangwa ry'umuhondo cyangwa se risa n'icunga rihishije
(itara ndanga-mbere);
- inyuma, itara rimwe ritukura (itara ndanganyuma);
Ibi bimaze kuvugwa ntibikurikizwa ku binyabiziga bimaze kuvugwa haruguru, iyo
kubera uko byahanzwe, bidafite batiri, kandi bikaba bihagaze akanya gato cyangwa
kanini mu rusisiro kimwe no ku ruhande rw'umuhanda.
29
b) ibinyabiziga bigendeshwa na moteri bitari velomoteri n'amapikipiki bidafite
akanyabiziga ku ruhande:
- inyuma, n'amatara abiri atukura (amatara ndanganyuma).
c) imodoka zikuruwe n'inyamaswa, ingorofani, inyamaswa zitwaye imizigo cyangwa
zigenderwamo kimwe n'amatungo bigomba kurangwa:
- imbere n'itara ryera cyangwa ry'umuhondo cyangwa se risa n'icunga rihishije
(itara ndanga-mbere);
- inyuma n'itara rimwe ritukura (itara ndanganyuma).
Ayo matara ashobora guturuka kw'isoko imwe itanga ahagana imbere urumuli rwera
cyangwa rw'umuhondo cyangwa se rusa n'icunga rihishije kandi igatanga inyuma
urumuri rutukura cyangwa ayo matara agasimburwa n'itara rimwe ritanga mu
byerekezo byose urumuri rusa n'icunga rihishije cyangwa ry'umuhondo, keretse iyo
ikinyabiziga cyangwa se ibinyabiziga bikomatanye bikururwa n'inyamaswa bifite
uburebure burenga metero 6 harimo n'imitwaro cyangwa iyo inyamaswa zigize
umukumbi w'inyamaswa 6 byibura. Ayo matara ashobora gutwarwa n'umuyobozi
cyangwa umuherekeza ugenda ahegereye ibumoso bw'ikinyabiziga cyangwa
bw'inyamaswa.
d) ibinyabiziga bihinga n'ibindi bikoresho byihariye bikoreshwa n'ibigo bipatana
imirimo:
- byaba amatara ateganyijwe ku mugemo b);
- cyangwa amatara ateganyijwe ku mugemo c);
ibyo binyabiziga bipfa kutarenza gusa umuvuduko wa kilometero 20 mu isaha kandi
uburebure bwabyo, habariwemo ibyo bitwaye bukaba butarengeje metero 6.
30
e) Ibindi binyabiziga iyo bigenda mu muhanda bigomba kugira:
- imbere, itara ryera cyangwa ry'umuhondo cyangwa risa n'icunga rihishije riri ku
ruhande rw'ibumoso rw'ikinyabiziga;
- inyuma, n'itara ritukura riri ku ruhande rw'ibumoso bw'ikinyabiziga.
Ayo matara ashobora guturuka kw'isoko imwe ishobora gutanga urumuri rwera
cyangwa rusa n'icunga rihishije kandi igatanga ahagana inyuma urumuri rutukura
cyangwa ayo matara agasimburana n'itara rimwe ritanga mu byerekezo byombi urumuli
rusa n'icunga rihishije cyangwa risa n'umuhondo iyo ikinyabiziga cyangwa ibinyabiziga
bikomatanye birengeje metero 6 habariweho ibyo byikoreye.
Ibinyabiziga bigendwamo n'abana kimwe n'ingorofani n'ibimuga cyangwa abarwayi
ntibitegetswe kugira ibimenyetso bibyerekana iyo byambukiranya umuhanda cyangwa
bigenda ku ruhande rwawo.
f) imirongo y'ingabo z'igihugu zigendera kuri gahunda n'utundi dutsiko twose
tw'abanyamaguru nk'imperekerane cyangwa udutsiko tw'abanyeshuri bari ku murongo
bayobowe n'umwarimu, iyo bagenda mu muhanda, kw'isonga hakaba hari abantu
barenze umwe :
- imbere, n'itara ryera ritwariwe ku ruhande rw'ibumoso n'umuntu uri ku murongo
w'imbere, hafi y'umurongo ugabanya umuhanda mo kabiri;
- inyuma, n'itara ry'umutuku ritwariwe ku ruhande rw'ibumoso n'umuntu uri ku
murongo w'inyuma hafi y'umurongo ugabanya umuhanda mo kabiri.
Impande z'iyo mirongo cyangwa z'utwo dutsiko; iyo uburebure bwazo burenga metero
6, zigomba kugaragazwa n'itara rimwe cyangwa menshi yera, cyangwa y'umuhondo
cyangwa asa n'icunga rihishije.
Imitwe y'ingabo ziri mu myitozo ntizitegetswe kugira ibimenyetso biziranga; muri icyo
gihe ibigomba gukorwa kugira ngo abagenzi bagire umutekano bitegekwa na Minisitiri
ushinzwe Ingabo z'Igihugu.
g) Romoruki:
- iyo ziziritse ku binyabiziga bivugwa ku mugemo a): itara ryera cyangwa
ry'umuhondo cyangwa risa n'icunga rihishije riri kuri romoruki inyuma iyo
uburumbarare bwayo cyangwa by'ibyo yikoreye bituma itara ry'ikinyabiziga gikurura
ritagaragara;
- iyo ziziritse ku bindi binyabiziga byose; n'amatara ndanga-mbere n'aya ndanganyuma ateganijwe ku binyabiziga bikurura.
h) ibinyabiziga cyangwa imitwaro bifite ubugari burenga metero 2,50 :
- imbere n'inyuma; n'amatara ateganywa ku mugemo b) w'iyi ngingo;
- imbere n'inyuma kandi kuri buri ruhande, ndetse byaba ngombwa no ku mpera
y'amabondo y'ikinyabiziga cyangwa y'imitwaro, n'itara ndangaburumbarare risa
n'icunga rihishije cyangwa ry'umuhondo.
31
2. Iyo ikinyabiziga gihagaze umwanya muto cyangwa munini, gukoresha amatara
ateganywa ku gika cya mbere cy'iyi ngingo bitegetswe gusa iyo amatara yo ku muhanda
adatuma ikinyabiziga kigaragara neza muri metero 100, kandi n'igihe ikinyabiziga
gihagaze umwanya muto cyangwa munini inyuma y'imyanya yabiteganyirijwe
by'umwihariko yerekanwa n'ikimenyetso n°E, 20.
3. Amatara ndanga mbere n'aya ndanga nyuma y'imodoka zitarengeje metero 6
z'uburebure na metero ebyiri z'ubugari habariwemo imitwaro kandi nta kindi
kinyabiziga kiziritseho, ashobora gusimburwa n'amatara yo guhagarara umwanya
munini iyo ibyo binyabiziga bihagaze umwanya muto cyangwa munini mu nsisiro
bibangikanye ku ruhande rw'umuhanda.
Ayo matara azaba yera cyangwa asa n'umuhondo ahagana imbere n'umutuku cyangwa
umuhondo inyuma.
Itara cyangwa amatara yo guhagarara umwanya munini ku ruhande rw'umurongo
ugabanya umuhanda mo kabiri niyo yonyine agomba gucanwa.
4. Amatara kamenabihu y'inyuma ntashobora gukoreshwa atari uko inkomyi zo
kubona neza, imiterere y'ikirere mu buryo bwo kubona neza nk'igihu cyangwa imvura
nyinshi bituma ntawe ubona hirya ya metero 100.
II. AMATARA MAGUFI N’AMATARA MAREMARE
Ingingo ya 43 :
1. Amatara magufi n'amatara maremare agomba gucanirwa rimwe n'amatara
ndanga iyo hagati yo kurenga no kurasa kw'izuba cyangwa bitewe n'uko ibihe byifashe,
nk'igihe cy'igihu cyangwa cy'imvura nyinshi, bidashobotse kubona neza muri metero
zigeze ku 100.
2. Nyamara, amatara magufi n'amatara maremare agomba kuzima iyo ikinyabiziga
gihagaze umwanya muto cyangwa munini.
3. Amatara maremare y'ikinyabiziga agomba kuzimwa:
a) iyo umuhanda umurikiwe hose kandi bikaba bihagije kugira ngo umuyobozi
ashobore kureba neza muri metero zigeze ku 100;
b) iyo ikinyabiziga kigiye kubisikana n'ikindi, hakiri intambwe zihagije kugirango
icyo kinyabiziga gishobore gukomeza kugenda ku buryo bucyoroheye kandi butagitera
ibyago, akabigira buri gihe cyose umuyobozi acana azimya vuba vuba amatara
maremare yerekana ko ahumwe;
c) iyo ikinyabiziga gikurikiye ikindi mu ntambwe zitagera kuri metero 50, keretse
iyo umuyobozi wacyo ashaka kunyura kucyo akurikiye acana azimya vuba vuba
amatara maremare.
4. Amatara magufi y'amapikipiki na velomoteri bigenda mu nzira nyabagendwa
agomba gukoreshwa igihe cyose no mu buryo bwose.
32
5. Amatara kamenabihu y'imbere y'ikinyabiziga akoreshwa gusa iyo imiterere
y'ikirere nk'igihe cy'igihu cyangwa cy'imvura nyinshi bituma ntawe ubona neza nko
muri metero 100, iyo ikinyabiziga kigenda mu nzira nyabagendwa ifunganye irimo
amakoni menshi.
Ayo matara kamenabihu ashobora gusimbura amatara yo kubisikana cyangwa amatara
y'urugendo.
6. Amatara-ndanga agomba gucanirwa rimwe n'amatara yo kubisikana, n'amatara
y'urugendo cyangwa n'amatara kamenabihu.
7. Amatara yo gusubira inyuma acanwa gusa igihe cyo gusubira inyuma, nta na
rimwe agomba kubangamira abandi bagenzi.
8. Amatara ashakisha acanwa gusa igihe ari ngombwa kandi atabangamiye abandi
bayobozi.
III. KWEREKANA GUHINDURA ICYEREKEZO N’UMUVUDUKO
Ingingo ya 44 :
Umuyobozi ushaka guhindukiza ikinyabiziga cyangwa kukiganisha ku ruhande, nko
kugikata mu masangano kuva mu muhanda, cyangwa kugihagarika ibumoso
bw'umuhanda,agomba kubanza kubigaragaza neza kandi ku buryo buhagije, akiri muri
m50 nibura, akoresheje itara cyangwa amatara ndanga-cyerekezo y'ikinyabiziga cye
cyangwa yaba atayafite, akabikoresha ukuboko kwe.
Uko kubyerekana kugomba kurangirana n'icyo yashakaga gukora.
Ingingo ya 45
Umuyobozi ushaka kugabanya umuvuduko w’ikinyabiziga cye agomba kubyerekana.
Uko kubyerekana kugomba kugaragazwa n'amatara yo guhagarara, yaba ntayo
bikerekanishwa ukuboko.
Ingingo ya 46
Ukwerekana guhindura icyerekezo cyangwa umuvuduko ntibibuza umuyobozi
gukurikiza ibyo agomba gukora bitewe n'umwanya abandi bagenzi barimo
n'umuvuduko bafite.
33
ICYICIRO CYA XVI: Gukoresha imburira n’imikandara yo kwirinda ibyago
Ingingo ya 47
1. Birabujijwe gukoresha izindi mburira zitari izateganijwe n'iri teka.
2. Gukoresha amahoni bigomba kumara umwanya muto uko bishobotse kose kandi
bikaba gusa igihe hari impamvu zo kwirinda impanuka, cyangwa igihe atari mu nsisiro,
kugira ngo umuyobozi uri imbere amenyeshwe ko bagiye kumunyuraho.
3. Hagati ya saa kumi n’ebyiri za nijoro no kurasa kw'izuba, keretse iyo hagiye kuba
impanuka, amahoni agomba gusimbuzwa imburira zimurika, hakoreshejwe gucana
uzimya vuba vuba amatara magufi cyangwa hasimburana vuba vuba amatara magufi
n'amatara maremare.
4. Imburira zimurika zemewe gukoreshwa kugira ngo bamenyeshe umuyobozi ko
bagiye kumunyuraho haba mu nsisiro cyangwa ahandi hose.
5. Birabujijwe gukoresha amahoni cyangwa gusakurisha cyane moteri ahegereye
inyamaswa zikurura, izikoreye ibintu cyangwa amatungo.
6. Ibivugwa mu gika cya 2 n'icya 3 by'iyi ngingo ntibikurikizwa kubyerekeye
ibinyabiziga ndakumirwa.
Ingingo ya 47 bis
Abagenzi bicaye ku ntebe zifite imikandara kimwe n’umuyobozi w’ikinyabiziga bagomba
kurumanya neza imikandara yabo.
UMUTWE WA II: AMATEGEKO Y'UMWIHARIKO AREBA BAMWE MU BAGENZI
ICYICIRO CYA MBERE: Abanyamaguru
Ingingo ya 48:
1. Uretse iyo hari amategeko yihariye yerekanwa n'ibimenyetso, utuyira turi ku
mpande z'umuhanda n'inkengero zigiye hejuru bihariwe abanyamaguru
Abanyamaguru batatanye cyangwa bagize udutsiko tudafatanyije gahunda kandi
batanayobowe n'umwalimu, bategetswe kunyura mu tuyira turi ku mpande
z'umuhanda no ku nkengero zigiye hejuru uretse ubutaka butsindagiye butandukanya
imihanda ibiri bwo bunyurwamo gusa n'abanyamaguru bashaka guhagarara akanya
gato igihe bambukiranya iyo mihanda.
34
2. Iyo hatari utuyira two ku mpande z'umuhanda cyangwa inkengero zigiye hejuru,
cyangwa bidashobora kugendwa, abanyamaguru bagomba kunyura mu tuyira turi ku
musezero w'umuhanda, bapfa gusa kutabuza cyangwa kutabangamira uburyo bwo
guhagarara akanya gato, bwo kubisikana cyangwa kunyuranaho by'abayobozi, bibaye
ngombwa bagomba kwegera uruhande rw'inyuma rw'inkengero y'umuhanda.
3. Iyo nta nkengero y'umuhanda iringaniye cyangwa idashobora kugendwamo,
abanyamaguru bashobora kunyura mu kayira k'abanyamagare cyangwa se mu
muhanda.
Iyo banyuze mu kayira k'abanyamagare abanyamaguru bagomba kureka
abanyamagare n'abagendera kuli velomoteri bagahita.
Iyo banyuze mu muhanda abanyamaguru bagomba gukikira inkengero yawo kandi,
uretse habaye izindi mpamvu, bakagenda ibumoso bw'umuhanda, ukurikije aho
bagana, keretse iyo ari imihanda y'ikerekezo kimwe. Ibyo aribyo byose, abanyamaguru
bacunga ikinyamitende, velomoteri cyangwa ipikipiki kimwe n'udutsiko
tw'abanyamaguru bayobowe n'umwarimu cyangwa bagize uruherekerane, bagomba
igihe cyose kugendera iburyo bw'umuhanda.
4. Uretse iyo bagize uruherekerane, abanyamaguru bagenda mu muhanda igihe cya
nijoro cyangwa hatabona neza, kimwe no ku manywa igihe hari ibinyabiziga byinshi
bigenda, bagomba kugenda ku murongo umwe.
5. Abanyamaguru ntibashobora kwambukiranya umuhanda batabanje kumenya ko
bashobora kubigira bitabateye ibyago kandi bitabangamiye ibinyabiziga bigenda.
Bagomba kunyura mu myanya yabateganyirijwe iyo iri ahatageze ku metero 50.
Iyo hafi y'inkomane nta mwanya wabateganyilijwe, abanyamaguru bagomba kunyura
mu gice cy'umuhanda kirombereje akayira ko ku mpande z'umuhanda cyangwa
inkengero z'umuhanda; ahandi hose bategetswe kwambukiranya umuhanda banyuze
mu kinyanguni cyawo.
6. Ahari ibimenyetso by'amatara byagenewe abanyamaguru, abo bagomba kubahiriza
ibyerekanwa n’ayo matara.
Aho uburyo bwo kugenda mu muhanda butanzwe n'umukozi ubifitiye ububasha
cyangwa amatara, abagenzi bashobora kwambukiranya umuhanda uko uburyo bwo
kugenda mu muhanda butanzwe mu cyerekezo bajyamo.
7. Nta na rimwe abanyamaguru bashobora gutinda mu muhanda cyangwa
kuhahagarara nta mpamvu nyakuri ibiteye.
8. Iyo umuhanda ugabanijwemo ibice byinshi bitandukanijwe n'akihugiko kamwe
cyangwa ubutaka butsindagiye, abanyamaguru bageze muri kimwe muli byo,
ntibashobora kwambuka ikindi gice gikurikiraho batubahirije ibivugwa cyangwa
ibitegetswe n'iyi ngingo.
9. Abantu batwaye utunyabiziga tw'abana, tw'abarwayi, cyangwa utw'ibimuga
bubahiriza ibyo abanyamaguru bategetswe; ni nako ibimuga byitwaye mu tunyabiziga
twabyo bigomba kubigenza, bipfa gusa kutihuta birengeje umunyamaguru ugenda
bisanzwe.
35
ICYICIRO CYA II:Ibinyabiziga biherekeranyije mu butumwa.
Ingingo ya 49:
1. Hagati y'imodoka ziherekeranyije mu butumwa zigamije urugendo rumwe
hagomba kuba byibura metero 30.
Ibinyabiziga biherekeranyije mu butumwa ntibishobora gutonda uburebure burenga
umurongo wa metero 500. Iyo bibaye bityo ibinyabiziga biherekeranyije mu butumwa
bishobora kugabanywamo amatsinda atonze umurongo atarengeje metero 50
z'uburebure kandi hagati yayo hakaba byibura metero 50.
Ariko rero ayo mategeko amaze kuvugwa haruguru ntakurikizwa ku binyabiziga
by'abasirikare biherekeranije:
a) mu nsisiro;
b) kuva bwije kugeza bukeye;
c) igihe igihu cyabuditse, kigatuma badashobora kureba neza muri metero 30 byibura.
2. Ikinyabiziga cya mbere mu biherekeranyije mu butumwa, kigomba gushyirwaho
imbere icyapa cy'umuhondo cyanditseho mu nyuguti zitukura "ATTENTION CONVOI",
aya magambo akaba asomeka neza ku manywa muri metero 100. Ikinyabiziga cya
nyuma mu biherekeranyije mu butumwa kigomba gushyirwaho inyuma icyapa
cy'umuhondo cyanditseho mu nyuguti zitukura "FIN DE CONVOI", aya magambo
akaba asomeka neza ku manywa muri metero 100.
Ibinyabiziga biherekeranyije mu butumwa bya gisirikare birangwa n'amabwiriza
abishyirwaho na Minisitiri w'Ingabo z'Igihugu.
3. Ibinyabiziga bikururwa n'inyamaswa biherekeranyije mu butumwa bigomba
kugabanywamo amatsinda afite uburebure butarengeje metero 500 kandi hagati yayo
hakaba nibura metero 30.
Ingingo ya 50:
Ku mateme, hagati y'ibinyabiziga bifite ibimenyetso byerekana umuvuduko nkuko
biteganywa ku ngingo ya 29, 4, hagomba kuba nibura metero 10.
ICYICIRO CYA III: Ibinyabiziga bikururwa n'inyamaswa.
Ingingo ya 51:
1. Umubare w'inyamaswa zikurura ikinyabiziga ntushobora kurenga enye
zikurikiranye n'eshatu zibangikanye.
2. Uburyo bwo kuyobora no kuzirika ibikururwa ku kibikurura, bugomba gutuma
umuyobozi ahora agenga inyamaswa zikurura kandi akayoborana ikinyabiziga cye
ubuhanga n'ubwitonzi.
3. Ibinyabiziga bikururwa n'inyamaswa bigomba kujyana n'umubare uhagije
w'abaherekeza kugira ngo bitabangamira uburyo bwo kugenda mu muhanda.
36
Cyakora iyo umubare w'inyamaswa zikurura urenze 5, hashyirwaho umuherekeza
wunganira umuyobozi w'ikinyabiziga.
4. Iyo ikinyabiziga gikururwa n'inyamaswa nacyo gikuruye ikindi kandi uburebure
bw'ibikururwa bukaba burenga metero 18, hatabariwemo icyo ikinyabiziga cya mbere
kiziritseho, hagomba umuherekeza w'ikinyabiziga cya kabiri.
5. Iyo uburebure bw'imizigo iri ku kanyamizigo gakururwa burenga metero 12, hagomba
umuherekeza ukurikira icyo kinyabiziga ku maguru.
ICYICIRO CYA IV: Utunyamizigo dusunikwa- Ingorofani
Ingingo ya 52
1.Iyo akanyamizigo gasunikwa cyangwa ibyo gatwaye bidatuma umuyobozi abona neza
imbere ye, uwo muyobozi agomba gukurura ikinyabiziga cye.
2.Ingorofani zinyuzwa ku nkengero zegutse iyo inzira nyabagendwa idafite inkengero
iringaniye n'umuhanda cyangwa iyo aho hatagendeka.
ICYICIRO CYA V: Amagare, Velomoteri n'Amapikipiki
Ingingo ya 53.
1. Abayobozi b'amagare na velomoteri babujijwe:
a) kuyobora
- badafashe amahembe;
- badakandagiye ku birenge;
- bakurura inyamaswa;
- bakururwa;
- batwaye, bakurura cyangwa basunika ibintu byabangamira imiyoborere
y'ikinyabiziga cyangwa byateza ibyago abandi bagenzi bari mu nzira nyabagendwa.
b) kunyura mu muhanda kandi hari akayira k'amagare kagendeka;
c) kurenza umuvuduko wa kilometero 40 mu isaha iyo bagenda mu kayira
k'amagare
d) gukoresha amahoni yandi atari igikoresho cyateganyijwe n’ingingo ya 83
e) kunyura hagati y’imirongo ibiri ibangikanye y’ibinyabiziga bikurikiranye
2. Hanyuranijwe n’ibivugwa mu ngingo ya 12 y’iri teka, abayobozi b’amagare na
volomoteri bashobora kugenda mu muhanda babangikanye.
Ariko rero bagomba kugenda bashoreranye mu nsisiro kimwe n’iyo bwije n’iyo bagiye
guhura n’ikinyabiziga kigendeshwa na moteri cyangwa n’ikinyabiziga gikururwa
n’inyamaswa.
3. Abayobozi ba velomoteri n’amapikipiki n’ababihetsweho bagomba kwambara ingofero
yo kubarinda yabigenewe ku buryo bw’umwihariko, iyo ngofero igomba kuba ifunze ku
buryo bufashe.
37
4. Abayobozi b’amagare, velomoteri n’amapikipiki bagomba kuyobora ikinyabiziga cyabo
bacyicayeho kandi bakaba batwara undi muntu hakurikijwe amabwiriza y’uwagikoze.
5. Abayobozi b’amagare na velomoteri bubahiriza amategeko agenga abanyamaguru
iyo bayoboye ikinyabiziga cyabo batacyicayeho
6. Ibivugwa muri iyi ngingo ntibireba abasirikare bagenda ku murongo kimwe
n’abarushanwa kwihuta babifitiye uruhushya nk’uko biteganywa n’ingingo ya 39.
ICYICIRO CYA VI: Inyamaswa.
Ingingo ya 54:
1. Umuyobozi w'inyamaswa zikurura, izikorera ibintu cyangwa izo bagenderaho
kimwe n'uwo amatungo, agomba, bibaye ngombwa, kubifashwamo n'umubare uhagije
w'abaherekeza be kugira ngo hubahirizwe umutekano mu muhanda, ibyo aribyo byose
kandi uwo mubare ntushobora kujya munsi y'umuherekeza umwe ku nyamaswa
umunani.
2. Abayobozi n'abaherekeza bagomba igihe cyose kuba hafi y'inyamaswa, no
gushobora kuzikumira no kuzibuza kubera imbogamizi uburyo bwo kugendera mu
muhanda no kudateza impanuka; bagomba cyane cyane kugumisha inyamaswa
bayoboye ku ruhande rw'iburyo bw'inzira nyabagendwa, urundi ruhande rukarekerwa
abandi bagenzi.
3. Ahantu hari utuyira twatangajwe ku buryo bwihariye kandi tugaragazwa
n'ikimenyetso n°D,7, birabujijwe ko amatungo agenda mu bindi bice by'inzira
nyabagendwa.
4. Iyo igenda mu nzira nyabagendwa, imikumbi igomba kugabanywamo udutsiko
tugizwe n'inyamaswa zitarenze icumi kandi dutandukanijwe n'intera ya metero 20
nibura.
5. Birabujijwe kubyagiza imikumbi y'inyamaswa mu nzira nyabagendwa.
Ingingo ya 55:
1. Mu nsisiro, birabujijwe gukinagiza inyamaswa zikurura, izikorera ibintu cyangwa
izo bagenderaho, kimwe n'amatungo.
2. Birabujijwe kubyagiza inyamaswa zikurura, izikorera ibintu cyangwa izo
bagenderaho n'amatungo mu nzira nyabagendwa.
ICYICIRO CYA VII: Uburyo bwo kugenda mu byambu no ku bibuga by'indege
Ingingo ya 56.
38
1. Hashobora gushyirwaho amategeko yihariye kugira ngo bahagarike cyangwa
bahindure ugukurikiza iri teka ku byerekeye kugenda mu mbago z'ibyambu n'iz'ibibuga
by'indege.
2. Amategeko yihariye azaba yarashyizweho agomba kumanikwa n'umutegetsi
ushinzwe uturere akurikizwamo kuri buri nzira banyuramo batujyamo.
Abagenzi bazabimenyeshwa n'ikimenyetso cyerekana gihuye n'urugero E, 21, ruri ku
ngereka ya 4 y'iri teka ibivugwa muri iryo tegeko ry'umwihariko bizahita bimanikwa
munsi y'icyapa cy'icyo kimenyetso.
3. Amategeko ntayegayezwa cyangwa atihutirwa, ashyirwaho n'amateka ya Perezida.
Ubundi amategeko yihariye ashyirwaho na Perefe kandi ntashobora kumara igihe
kirenze amezi atatu.
Ingingo ya 56 bis:
Ku mihanda y'uturere dufite aho binjirira harangwa n'ikimenyetso E,9, kiri hejuru
y'ikimenyetso E,19 bis, ibinyabiziga bisanzwe bigenewe gutwara abantu bishyura
amafaranga kandi bishobora gutwara abantu barenze batanu bicaye, uretse
ibinyabiziga bya Leta bitwara abantu muri rusange, bishobora gusa guhagarara
bishyiramo cyangwa bikuramo abantu cyangwa ibintu ahantu harangwa n'ikimenyetso
E, 19 bis kandi mu ntera zitarenga metero 10 ku mpande zombi z'icyo kimenyetso.
IGICE CYA GATATU: IBINYABIZIGA
UMUTWE WA MBERE: UBURUMBARARE
Ingingo ya 57:
Uburumbarare bw'ikinyabiziga cyangwa ubw'ibinyabiziga bikururana n'ibirenze ku
mubyimba wabyo hatabariwemo amatara yerekana icyerekezo n'indorerwamo
zibonesha ibiturutse inyuma, ntibishobora kurenza izi ngero:
1. Ubugari bupimiwe mu butambike ubwo aribwo bwose:
Metero 2 na santimetero 65. Ariko ubugari bwa romoruki ntiburenza:
a) santimetero 75 iyo ikuruwe n'igare cyangwa velomoteri;
b) Metero 1 na santimetero 25 iyo ikuruwe n'ipikipiki idafite akanyabiziga kometse
ku ruhande;
c) ubugari bw'ikinyabiziga gikurura iyo ikuruwe n'ipikipiki ifite akanyabiziga
kometse ku ruhande rwayo, cyangwa iyo ikuruwe n'ikinyamitende itatu cyangwa ine,
gifite cyangwa kidafite moteri.
Byongeye kandi, ibinyabiziga bihinga, iyo biva aho biba bijya mu mirima cyangwa iyo
bitahuka, kandi bikaba bitarengeje umuvuduko wa kilometero 20 mu isaha, bishobora
kugeza ku bugari ntarengwa bwa metero 3.
39
Ariko ibice by'inyuma bihindukizwa cyangwa bishobora gukurwaho nta ngorane,
bigomba guhinwa cyangwa gukurwaho kugira ngo ubugari bugabanuke mu gihe
bikigendera mu nzira nyabagendwa.
Uburenganzira buvugwa mu gika kibanziriza iki bukurikizwa ku mashini zikoreshwa
n'abapatanye imirimo, iyo zivuye mu igaraji zijya aho imilimo ikorerwa, cyangwa iyo
zivuye aho imilimo ikorerwa zimukiye ahandi, ariko ntizirenze umuvuduko wa
kilometero 20 mu isaha.
2. Uburebure bw'ikinyabiziga cyangwa ubw'ibinyabiziga bikururana:
a) uburebure ntiburenza metero 7 ku kinyabiziga gifite:
- umutambiko umwe uhuza imipira;
- imitambiko ibiri ikurikiranye mu bugari bwayo, n'ukuvuga imitambiko
yihindukiza kucyo ifungiyeho;
- imitambiko ibiri ifite ikiyihuza, kandi intera hagati yayo ntirenze metero 1
na santimetero 60, ni ukuvuga imitambiko ikoranye ariko hatabariwemo icyuma
cyagenewe ibikurura.
b) uburebure ntiburenza metero 11 ku binyabiziga bifite imitambiko ibiri cyangwa
irenga, hadashyizweho icyuma gituma zifata iyo ari ikinyabiziga gikuruwe n'ikindi
cyangwa gikuruwe n'inyamaswa.
c) Uburebure bwa makuzungu ntiburenza metero 17 na santimetero 40;
d) mu gihe umuhanda umeze neza, Minisitiri ushinzwe Transiporo ashobora kwemerera
ibigo bya Leta cyangwa ibindi bigenewe gutwara abantu, kuwunyuzamo ibinyabiziga
byazo bifite uburebure butarenze metero 13;
e) uburebure bw'ibinyabiziga bikururana, hashyizwemo ibituma zikururana, icya
mbere kikaba gikururwa n'inyamaswa, ntiburenza metero 18.
3. Ubuhagarike bw'ikinyabiziga: metero 4 na santimetero 20.
4. Igice kirenga ku biziga:
- by'inyuma: metero 3 na santimetero 50;
- by'imbere: metero 2 na santimetero 70.
Na none kandi, ku binyabiziga bifite imitambiko ibiri, hagati ya za agisi hakaba
hasumba m 1 na santimetero 60, igice kirenga ku biziga by'inyuma ntigishobora
kurenza 65/100 by'uburebure buri hagati y'ibiziga by'inyuma n'iby'imbere, naho
ikirenga ku biziga by'imbere ntikirenza 55/100 by'ubwo burebure.
Iyo ikinyabiziga gifite imitambiko irenga ibiri, muri yo ikaba ikurikiranye; uburebure
buri hagati y'imipira y'inyuma n'iy'imbere n'uburebure bw'ibice birenga ku mipira,
bupimwa bahereye hagati y'imitambiko iteganye.
Ingingo ya 58:
40
Iminyururu n'ibindi byuma bifashisha bishobora kuvanwaho cyangwa binagana,
hatabariwemo ibimenyetso byerekana ibyerekezo, bigomba gufungirwa ku kinyabiziga
ku buryo igihe byizunguza bitarenga impande ziheza uburumbarare bw'ikinyabiziga.
Ibyo byuma bifashisha ntibigomba gukururuka ku butaka, ibyo nyamara ntibibujijwe
ku mashini zihinga no ku byerekeye iminyururu, ku binyabiziga bitwaye ibintu
bishobora gufata inkongi.
Ingingo ya 59:
Ku buryo budasanzwe kandi binyuranyije n'ibivugwa mu ngingo ya 57, Ministri
ushinzwe gutwara abantu n’ibintu cyangwa intumwa ye, ashobora igihe hari impamvu
ikomeye cyane, kwemerera kugenda mu muhanda ibinyabiziga byakorewe imirimo
yihariye kandi bifite uburumbarare burenga ubuteganijwe ntarengwa.
UMUTWE WA II: IMIZIGO
Ingingo ya 60:
1. Imizigo ikinyabiziga cyikoreye igomba gupakirwa no gupangwa ku buryo
idashobora:
a) Guteza abantu ibyago mu rugendo;
b) Kwangiza mu rugendo inzira nyabagendwa, impande zayo, ibiyubatsweho cyangwa
umutungo uyikikije;
c) Kubuza umuyobozi kubona neza cyangwa kubangamira gufata ku muhanda cyangwa
imiyoborere y'ikinyabiziga;
d) Gukingiriza amatara, uturebanyuma two hanze, ibimenyetso byerekana icyerekezo,
utugarura-rumuri, nimero ziranga ikinyabiziga cyangwa ibimenyetso umuyobozi
yerekanisha ukuboko.
Imizigo igomba gupangwa kandi iyo ari ngombwa ikazirikwa ku modoka ku buryo
idashobora kugwa no gukururuka mu nzira nyabagendwa no kugusha ikinyabiziga.
Ibintu byose bifashisha nk'iminyururu, amahema, n'ibindi bigenewe kuzirika imizigo
cyangwa kuyirinda kwangirika, bigomba kuyizenguruka ku buryo budanangiye.
2. Umuyobozi w'ikinyabiziga agomba gukora uko ashoboye kugirango imizigo itagenda
ibomborana ku buryo bukabije.
Ingingo ya 61:
41
Uburumbarare bw'ikinyabiziga gipakiye yaba imodoka, cyaba ikinyabiziga gikururwa
n'inyamaswa cyangwa romoruki ikuruwe n'ibyo binyabiziga, hapimiwemo n'ibirenze ku
mubyimba ntibushobora kurenga ingero zikurikira:
1. Ubugari bupimiwe mu butambike ubwo ari bwo bwose; metero 2 na santimetero 50.
Nyamara:
a) iyo imizigo igizwe n'ibinyampeke,ikawa,amakara, ipamba idatonoye, ibishara,
ibyatsi, ibishami cyangwa ubwatsi bw'amatungo bidahambiriye uretse amapaki afunze,
ubugari bwayo bushobora kugera kuri metero 2 na santimetero 75;
b) iyo imizigo igizwe n'ibimaze kuvugwa haruguru kandi ikaba ijyanwa mu karere
katarenga kilometero 25 uvuye aho yapakiriwe, ubugari bwayo bushobora kugera kuri
metero 3 usibye mu nsisiro.
Mu biteganyijwe mu migemo a) na b) ibanza, nta nkingi n'imwe ikomeye ishobora
gushyirwaho ku buryo igice cyayo icyo aricyo cyose cyarenga metero 1 na santimetero
25 uhereye ku murongo ugabanya ikinyabiziga mo kabiri mu burebure bwacyo.
2. Uburebure: haseguriwe amategeko yerekeye gutwara ibintu birebire cyane,
imizigo ntishobora gusumba ibinyabiziga cyangwa, cyaba ari ikinyabiziga gikuruwe
n'inyamaswa, umutwe w'ibikururwa.
3. Ubuhagarike: metero 4, keretse iyo hari uruhushya rudasanzwe rutanzwe na
Minisitiri ushinzwe transiporo cyangwa rutanzwe na Perefe iyo gutwara ibintu ku buryo
budasanzwe bikorewe mu ifasi ya Perefegitura imwe gusa.
Ingingo ya 62:
1. Iyo ikinyabiziga cyikoreye ibintu birebire bidashobora kugabanywa, icyo gihe
imizigo ntishobora kurenza metero 3 ku mpera y'inyuma y'ikinyabiziga.
2. Imitwaro miremire igomba guhambiranwa ku buryo budanangiye no kuzirikwa
ku kinyabiziga kugirango igihe yicunda itarenga impande z'ikinyabiziga.
Ingingo ya 63
Iyo imizigo isumba impera y'inyuma y'ikinyabiziga ho metero irenga, igice gihera
cy'imizigo kigomba kugaragazwa:
- ku manywa: n’agatambaro gatukura gafite byibura santimetero 50 z'uruhande;
- iyo amatara y'ibinyabiziga agomba gucanwa: n'itara ritukura cyangwa akagarurarumuri gatukura.
Ibimenyetso bikoreshwa kugirango berekane impera y'inyuma y'imizigo ntibishobora
gushyirwa ku buhagarike burenze metero 1 na santimetero 55 uhereye ku butaka.
Ingingo ya 64:
42
1. Ubugari bw'imizigo yikorewe n'amagare, na velomoteri kimwe na romoruki
zikuruwe n'ibyo binyabiziga ntibushobora kurenga santimetero 75.
2. a) Ubugari bw'imizigo yikorewe n'amapikipiki adafite akanyabiziga ko
kuruhande kimwe na romoruki zikururwa ry'ibyo binyabiziga, ntibushobora kurenga
metero 1,25.
b) Ubugari bw'imizigo yikorewe n'ipikipiki ifite akanyabiziga ko ku ruhande kimwe
n'ubw’iya romuruki ikuruwe na bene icyo kinyabiziga ntibushobora kurenza
santimetero 30 ku bugari bw'icyo kinyabiziga kidapakiye.
3. Ubugari bw'imizigo yikorewe n'ibinyamitende itatu n'ubw'iyikorewe n'ibinyamitende
ine bifite cyangwa bidafite moteri kimwe n'ubw'iyikorewe na romoruki zikuruwe n'ibyo
binyabiziga ntibushobora kurenza santimetero 30 ku bugari bw'icyo kinyabiziga
kidapakiye, kandi ubugari ntarengwa budakuka bukaba metero 2 na santimetero 50.
Ingingo ya 65:
Imizigo yikorewe n'amagare, velomoteri, amapikipiki, ibinyamitende by'ibiziga bitatu
n'iby'ine bifite cyangwa bidafite moteri ntibishobora kurenza impera y'imbere
y'ikinyabiziga, naho iy'inyuma y'ikinyabiziga ntishobora kurenza santimetero 50.
Ibivugwa mu gika kibanziriza iki byubahirizwa ku byerekeye imizigo yikorewe na
romoruki zikuruwe n'ibyo binyabiziga, no ku mizigo yikorewe n'utunyabiziga two ku
ruhande.
Ingingo ya 66:
a) 1. Umuyobozi w'imodoka cyangwa uw'ikinyamitende itatu cyangwa uw'ikinyamitende
ine bifite moteri agomba kugira aho yicara hafite ubugari butari munsi ya santimetero
55.
Umuyobozi wa kimwe mu binyabiziga bivugwa mu gika kibanziriza iki ntashobora
kwemerera abandi bantu kwicarana nawe mu gihe umwe muri bo adafite umwanya wo
kwicaramo ungana nibura na santimetero 40 z'ubugari.
2. Birabujijwe gutwara ku ntebe z'ikinyabiziga umubare w'abantu urenze umubare
wateganyijwe n'uwayikoze.
3. Birabujijwe gutwara ku ntebe y'imbere y'imodoka abana badafite imyaka cumi
n'ibiri iyo harimo indi myanya.
4. Umuyobozi wa kimwe mu binyabiziga byavuzwe ku gika cya mbere abujijwe
gutwara abantu mu bice by'inyuma bya karisoro y'icyo kinyabiziga cyangwa ya
romoruki yacyo.
5. Igare, velomoteri, n'ipikipiki ntibishobora gutwara abantu barenze umubare w'intebe
ziteganyijwe.
6. Ibivugwa mu gika cya 5, bikurikizwa ku byerekeye ibinyamitende itatu,
n'ibinyamitende ine bifite moteri cyangwa bitayifite, bidafite akazu k'umuyobozi.
43
b) Nyamara, umuyobozi ashobora kwemerera umuntu umwe cyangwa benshi
gufata umwanya mu gice cy'ikinyabiziga kigenewe gutwara ibintu, iyo abona bishoboka
kandi bidashobora kuvamo impamvu yatera impanuka.Agomba kuba yizeye ko ahantu
hose umutekano w’abo atwaye udashobora guhungabana.
c) Ibimaze kubuzwa ntibikurikizwa n'abayobozi b'ibinyabiziga bikoreshwa mu
mirimo ya gisirikare cyangwa ya gipolisi; cyangwa mu mirimo y'abarwanya inkongi
cyangwa y'abasukura imihanda.
UMUTWE WA III: UBUREMERE NTARENGWA BWEMEWE
Ingingo ya 67:
1. A)Mu mijyi kimwe no ku mihanda y'igihugu igenwa na Minisitiri ushinzwe
Transiporo, uburemere ntarengwa ku kinyabiziga cyangwa ku binyabiziga bikururana
bushyizweho ku buryo bukurikira:
* ubwikorezi ntarengwa bwemewe kuri buri mutambiko ufungwaho ibiziga bine buzaba:
- kuri buri mutambiko usanzwe: toni 10;
- ku mitambiko ibiri ikurikiranye: toni 16;
- ku mitambiko itatu: toni 24; ikamyo iyo ariyo yose ntishobora na rimwe gutwara ibintu
birenze toni 46.
 B)Ku yindi mihanda yagenwe na Minisitiri ushinzwe Transiporo, uburemere
ntarengwa bwemewe kuri buri kinyabiziga cyangwa ku binyabiziga bikururana
bishyizweho ku buryo bukurikira:
a) Ibinyabiziga bifite imitambiko 2 harimo makuzungu: toni 12;
Ibinyabiziga bifite imitambiko itatu cyangwa irenga, hatarimo makuzungu: toni 16;
c) ibinyabiziga bifatanye:
- bifite imitambiko itatu: toni 12;
- bifite imitambiko ine cyangwa irenga: toni 16
d) ibinyabiziga bikururana: toni 20
 C) Mu mijyi kimwe no mu mihanda yavuzwe ku migemo A na B, y'iki gika,
uburemere ntarengwa bwemewe kuri buri ruziga bushyizweho ku buryo bukurikira:
- inziga zihagwa: toni 3,20, ariko ingufu z'umwuka ntizirenga kg 5,5 kuri cm²;
- inziga zifite umwuka ariko zidahagwa: toni 15 DL;
- Inziga zidahagwa, izikoze mu byuma cyangwa izikoze muri kawucu gusa: toni 8 DL
ariko buri ruziga rukoze mu cyuma kandi rudahagwa ntirurenga kg 250.
Mu ndemeko zavuzwe haruguru D ivuga, muri metero, umurambararo w'inyuma
y'umupira bapimiye mu butambike L ikavuga ubugari busumba ubundi bwose bupimiwe
mu mugongo w'uruziga.
44
 D) Uburemere ntarengwa kuri buri mutambiko bushyizweho ku buryo bukurikira:
a) mu mijyi kimwe no mu mihanda ivugwa ku mugemo A w'iki gika: toni 10 ariko
umutambiko urushije iyindi kuremererwa mu mitambiko ikurikiranye ntube warenza
toni 8;
b) ku mihanda ivugwa ku mugemo B: toni 5,5 ariko umutambiko urushije iyindi
kuremererwa mu mitambiko ikurikiranye ntube warenza toni 4.
Ubwo buremere bugizwe n'igiteranyo cy'ubwikorezi bwose inziga zose zitsindagira
k’ubutaka ishingiro ryabwo rikaba hagati y'ubuhagarike n'ubugari bukwirakwijwe mu
bugari bwose bw'ikinyabiziga.
 E) Ku yindi mihanda, uretse iyavuzwe ku migemo A na B, y'iki gika, uburemere
ntarengwa bwemewe bw'ikinyabiziga cyangwa ubw'ibinyabiziga bikururana
ntibushobora kurenza toni 7 kandi buri mutambiko ntushobora kurenza toni 3,5.
 F) Uretse bibonewe uruhusa, ubundi birabujijwe gushyira no gukomeza
kugendesha imodoka cyangwa remoruki mu nzira nyabagendwa byikoreye toni zirenga
5 ubariye kuri buri ntera ya metero imwe iri hagati y'imitambiko ibiri ihera cyangwa iyo
uburemere bw'ibyikorewe burenze uburemere ntarengwa bwemewe n'ikarita iranga
ikinyabiziga.
2. Ibivugwa mu gika cya mbere ntibikurikizwa iyo ari imashini zikoreshwa mu kubaka
imihanda ;
3. Ku byerekeye ibinyabiziga bigendeshwa n'ingufu za gazi n'ibigendeshwa n'ibyuma
bibika amashanyarazi, uburemere bwavuzwe haruguru bwongerwaho hatarengejwe
toni imwe, uburemere bw'ibyuma, uburemere bwa gazi, mu gihe ikinyabiziga kigenda,
ibyuma bitwara iyo gazi cyangwa ibibitse amashanyarazi n'ibindi bijyana n'ibyo
bikoresho ;
4. Uburemere ntarengwa bw'ikinyabiziga n'ubwikorezi ntarengwa ku mitambiko
itsindagiye ku butaka ntibushobora kurenga uburemere ikinyabiziga n'imitambiko
yacyo byemerewe.
5. Ministiri ushinzwe Transiporo ashobora:
a) gutanga uruhusa, ku bice bimwe avuze by'inzira nyabagendwa kugirango
binyurwemo k'uburyo busanzwe n'ibinyabiziga bifite uburemere burenze ubwavuzwe
haruguru;
b) gutanga uruhusa akoresheje ibyemezo byihariye kandi by'igihe gito kugirango ibyo
binyabiziga binyure mu mayira agenwe.
Iyo bibaye ngombwa, ateganya ibigomba kuzuzwa kugirango ibyo binyabiziga bishobore
kunyura muri ayo mayira.
Ingingo ya 68:
45
1. Minisitiri ushinzwe Transiporo ashobora kugabanya uburemere ntarengwa
buteganyijwe mu ngingo ya 67, ku bice bimwe na bimwe by'umuhanda kimwe no ku
mateme, ibyombo cyangwa ku bindi byubatswe ku nzira nyabagendwa ku buryo
bukwiranye n'icyatuma ayo mayira n'ibyo byubatswe bitakwangirika no kurinda ibyago
abagenda mu mihanda.
Igiteranyo cy'uburemere bwemewe kizagaragazwa ku cyapa n C,7 gishinze ku mpera
z'imihanda cyangwa hafi y'ibyo byubatse ku muhanda byavuzwe haruguru.
2. Iyo uburemere ntarengwa bwemewe bwashyizweho hakurikijwe ibivugwa mu
ngingo ya 67 burenga toni eshatu, kimwe no ku modoka zose cyangwa romoruki
byagenewe gutwara ibintu, ibiranga uburemere bw'ibinyabiziga n'ubw'ibyo bishobora
kwikorera byandikishwa na nyirabyo mu rubavu rwabyo rw'iburyo ahagana imbere.
Ibyo bishobora kwandikishwa irangi kuri karisori cyangwa bikandikwa ku cyapa gifashe
neza kuri karisori.
Inyuguti n'imibare bigomba kugira byibura santimetero 5 z'ubuhagarike n'umubyimba
wabyo ukagira byibura milimetero 5.
Ibyanditseho n'uko byandikwa bigomba guhuza n'ibiri ku rugero rwa 2 rw'ingereka ya
8 y'iri teka.
Ibimaze kuvugwa ntibikurikizwa:
a) ku mashini zihinga;
b) ku mashini zihariye zikoreshwa n'abapataniye imirimo;
c) kuri za otobisi no ku zindi modoka nini zitwara abantu;
d) ku byo ibinyabiziga bitwaye inyuma no ku tunyabiziga dukurura nk'utwikorera ingeri
z'ibiti.
3. Iyo ubifitiye ububasha akekeranya ko uburemere bukubiye hamwe
bw'ikinyabiziga, umuyobozi ategetswe kumuba hafi no kumufasha mubyo agomba
kugenzura bitarenga amasaha abiri.
UMUTWE WA IV: IBINYABIZIGA BIKURURANA
Ingingo ya 69 :
Ibivugwa mu ngingo ya 57 kugeza kuya 68 z'iri teka bikurikizwa kuri buri kinyabiziga
cyose kiri mu bikururana.
Ingingo ya 70 :
46
1. Ikinyabiziga kigendeshwa na moteri n'ikinyabiziga gikururwa n'inyamaswa
ntibishobora gukurura ibinyabiziga birenze bibiri.
Nyamara ipikipiki ifite akanyabiziga ku ruhande ntishobora gukurura romoruki n'imwe.
2. Gushyira mu muhanda ku buryo budasanzwe ibinyabiziga bikururana birenze
bitatu bigomba gutangirwa uruhusa na Minisitiri ushinzwe Transiporo.
3. Ibivugwa mu gika cya 1 n'icya 2 by'iyi ngingo ntibikurikizwa ku binyabiziga
bikururana bivugwa hepfo, bipfa kuba bigenda bitarengeje umuvuduko wa kilometero
20 mu isaha.
a) ibinyabiziga bikururana bikoreshwa mw’imulika-gulishwa cyangwa na ba
mukerarugendo iyo bivuye aho bibikwa bigiye gukora cyangwa se iyo byimutse aho
byakoraga bijya gukora ahandi.
b) ibinyabiziga bikururana bikoreshwa n'abapataniye imirimo iyo bivuye aho
bibikwa bigiye aho bikora cyangwa iyo bitahutse cyangwa se iyo byimutse aho
byakoraga bijya gukora ahandi.
c) imashini zihinga zikururana iyo zigenda urugendo rutarenze kilometero 25 rw’aho
zikorera.
d) ibinyabiziga bikururana bitwaye ibyamamazwa.
 Igiteranyo cy'uburebure bw'ibyo binyabiziga bikururana ntigishobora kurenga
metero 25.
Ingingo ya 71 :
1. Iyo hagati y'uruhande rw'imbere rwa romoruki n'uruhande rw'inyuma
rw'ikinyabiziga kiyikurura hari umwanya urenze metero 3, ikibizirikanyije kigomba
kugaragazwa:
- ku manywa: n'agatambaro gatukura gafite byibura santimetero 50 z'uruhande;
- iyo amatara y'ikinyabiziga agomba gucanwa: n’ikimenyetso cy'itara risa n'icunga
rihishije rigaragara mu mbavu keretse iyo ikibizirikanyije kimuritswe.
2. Ibizirikisho by'iminyururu cyangwa by'insinga kimwe n'ibindi bizirikisho
by'ingoboka bikoreshwa gusa igihe nta kundi umuntu yabigenza kandi nta kindi
bigiriwe, uretse gusa kugira ngo ikinyabiziga kigere aho kigomba gukorerwa kandi
nturenze na rimwe kilometero 20 mu isaha.
Ibyo bizirikisho bigomba kugaragazwa n'icyapa cyera cya mpande enye zingana gifite
nibura santimetero 30 kuri buri ruhande, kiri ku ruhande rw'imbere rw'ikinyabiziga
gikurura.
3. Hanyuranijwe n'ibivugwa mu gika cya 2 cy'iyi ngingo, iyo uburemere ntarengwa
bwemewe bwa romoruki burenga ibiro 750 cyangwa icya kabiri cy'uburemere
bw'ikinyabiziga gikurura kirimo ubusa kandi ibyuma bya feri bitifunga ubwabyo mu
gihe ikizirikisho cy'ingenzi gicitse, iyo romoruki igomba kuba ifite n'ikizirikisho cyo
47
gutabara gikozwe mu minyururu cyangwa mu nsinga, cyiyongera ku kizirikisho
cy'ingenzi gituma ikurura kandi iyobora romoruki; bigatuma igihe ibyangombwa
by'ingenzi biramutse bidakoze neza; bikurura iyo romoruki kandi bikayibuza no guta
icyerekezo, bikanatuma icyo bifasheho kidakora hasi.
Igihe ibyangombwa by'ingenzi bicitse ikizirikisho cyo gutabara gikoreshwa gusa mu bihe
biteganijwe mu gika cya 2 cy'iyi ngingo.
UMUTWE WA V: UBURYO BUDASANZWE BWO GUTWARA IBINTU
Ingingo ya 72 :
1. Gutwara ibintu bidashobora kugabanywamo ibice no kugendesha ibinyabiziga
cyangwa za romoruki zikoreshwa mu gutwara ibyo bintu kandi ibiziranga bikaba
birengeje ingero ntarengwa zashyizweho n'iri teka, bitangirwa uruhushya na Minisitiri
ushinzwe Taransiporo amaze kuvuga ibyangombwa bigomba kuzuzwa kugirango
rutangwe.
2. Iyo uruhushya rwasabwe rwerekeye ubugari, ubuhagarike cyangwa uburebure,
rugomba kwandikwaho itariki, kandi byaba ngombwa, rukandikwaho amasaha ibyo
bintu bizatwarirwaho kimwe n'aho bizanyuzwa.
3. Uruhushya rwandikwaho ibigomba gukorwa kugirango baborohereze urugendo
kandi bagende ntacyo bikanga mu nzira no kugirango hatagira icyangiza inzira
nyabagendwa, impande zayo, ibiyubatsweho, n'umutungo uyikikije.
4. Uwasabye uruhushya aruhabwa gusa ari uko yemeye gutanga indishyi
n'amafaranga ashobora gukomoka kuri ubwo bwikorezi no gutanga bibaye ngombwa,
amafaranga y'ingwate yemejwe muri urwo ruhushya.
5. Uruhushya rushobora guhabwa urusabye ku rugendo rumwe gusa, keretse igihe
ibitwawe bifitiye koko rubanda akamaro.
6. Gutwara, mu binyabiziga bigendera ku mihanda, rukururana, za gari ya moshi
zirimo ubusa cyangwa zipakiye, bishobora kwakirwa impushya zemewe ku rugendo
rumwe gusa cyangwa ku ngendo nyinshi.
Ibivugwa mu gika cya mbere n'icya kane bikurikizwa kuri ubwo buryo bwo gutwara
ibintu.
Ingingo ya 73 :
Iyo umuyobozi yaciye kubivugwa ku ngingo ya 67 cyangwa ku byateganijwe kugirango
uruhushya rutangwe hakurikijwe ingingo ya 72, agomba gupakurura, kuzitura
cyangwa guhagarika ikinyabiziga cye hafi hatuwe, bitagenze bityo ikinyabiziga
kizahagarikwa.
UMUTWE WA VI: IBYEREKEYE FERI
48
Ingingo ya 74
1. Mu kubahiriza ibivugwa muri uyu mutwe:
a) ijambo "ibiziga by'umutambiko" bivuga ibiziga biteganye cyangwa bijya gusa
n'ibiteganye, uhereye ku murongo ugabanya ikinyabiziga mo kabiri mu burebure, n'iyo
ibyo biziga byaba bidafungiye ku mutambiko umwe, ubwo umutambiko ukurikiyeho
ugafatwa nkaho ari imitambiko ibiri.
b) Ijambo "feri y'urugendo" bivuga uburyo busanzwe bukorshwa kugirango ikinyabiziga
kigende buhoro cyangwa gihagarare.
c) Ijambo "feri yo guhagarara umwanya munini" rivuga uburyo bukoreshwa kugirango
ikinyabiziga kigume hamwe mu gihe umuyobozi atakirimo, yaba ari romoruki, ngo
igume hamwe mu gihe itagifatanye n'ikinyabiziga;
d) Ijambo "feri yo gutabara" rivuga uburyo bukoreshwa kugirango ikinyabiziga kigende
buhoro kandi gihagarare, igihe feri idakora neza.
e) Ijambo "romoruki" rikoreshwa gusa kuri za romoruki zigenewe gukururwa n'imodoka.
2. Ikinyabiziga cyose cyangwa ibinyabiziga bikururana bigomba kugira uburyo bwo
gufunga feri butunganye kugirango hagenzurwe imigendekere y'ikinyabiziga,
kugihagarika ku buryo bwihuse kandi bwizerwa no kubuza kwikaraga kw'ikiziga
n'ukw'ibiziga bifunze, uko imodoka yaba yikoreye kose cyangwa igeze ahacuramye
cyangwa ahaterera.
3 Feri y'imodoka
a) Buri modoka igomba kugira uburyo bwo gufunga feri bushobora gukoreshwa
n'umuyobozi ku buryo bworoshye kandi butuma imiyoborere y'imodoka idahungabana
kandi bugizwe na:
1° feri y'urugendo
ituma imodoka igenda buhoro kandi igahagarara ku buryo bwizewe bubangutse kandi
nyabwo, n’uko imodoka yaba yikoreye kose, yaba igeze ahacuramye cyangwa ahaterera;
2° feri yo guhagarara umwanya munini ituma imodoka iguma aho iri uko yaba yikoreye
kose ku muzamuko cyangwa ku gacuri bya 16%, imyanya ya feri igomba gufata
igakomeza kwegera kuburyo bw'ibyuma niyo umuyobozi yaba atarimo.
3° feri yo gutabara ituma imodoka igenda buhoro kandi igahagarara, uko yaba yikoreye
kose, ku burebure bugereranije n'ubwo feri y'urugendo yaba idakora neza.
b) Uburyo bwo gufunga feri bushobora kugira ibice buhuriyeho mu gihe byibura bibiri
mu mubiyikoresha bitandukanye.
c) feri y'urugendo igomba gufunga ibiziga byose by'imodoka, nyamara ku modoka zifite
imitambiko irenga ibiri, ibiziga by'umutambiko umwe bishobora kudafungwa.
49
d) feri y'urugendo na feri yo guhagarara umwanya munini zigomba gufunga byibura
umupira umwe wa buri ruhande rwo hirya no hino y'umurongo ugabanya imodoka mo
kabiri mu burebure bwayo.
e) feri y'urugendo na feri yo guhagarara umwanya munini zigomba gufunga imyanya
yose ifashe ku biziga ku buryo buhoraho hakoreshejwe ibyuma bikomeye bihagije.
f) Nta mwanya n'umwe feri ifungiraho ishobora kurekurana n'ibiziga keretse:
1° Iyo kurekurana ari iby'akanya gato, nk'igihe cyo guhinduranya vitesi;
2° Iyo bireba feri yo guhagarara umwanya munini, ubwo kurekurana ntibishoboka
bidakozwe n'umuyobozi.
3° Iyo kurekurana bireba feri y'urugendo cyangwa feri yo gutabara, gufata feri bishobora
no gukorwa ku buryo nyabwo bwavuzwe mu gika a) kibanza.
4. Feri ya za romoruki
a) Buri romoruki uretse intoya, igomba kugira uburyo bwo gufata feri bukurikira:
1° feri y'urugendo ituma ikinyabiziga kigenda buhoro cyangwa gihagarara ku buryo
bwemewe, bwihuse kandi nyabwo uko cyaba cyikoreye kose cyangwa kigeze
ahacuramye cyangwa ahaterera.
2° feri yo guhagarara umwanya munini ituma romoruki iguma aho iri uko yaba yikoreye
kose ku muzamuko cyangwa ku gacuri bya 16%, imyanya ya feri igomba gufata
igakomeza kwegerana ku buryo bw'ibyuma.
Ibi ntibikurikizwa kuri za romoruki zidashobora kurekurana n'ikizikurura
hadakoreshejwe ibikoresho, hapfa kuba hubahirijwe ibyerekeye feri yo guhagarara
umwanya munini ku binyabiziga byose.
b) Ibyo byose bituma feri y'urugendo na feri yo guhagarara umwanya munini bishobora
kugira ibice bihuriyeho.
c) feri y'urugendo igomba gufunga ibiziga bya romoruki.
d) feri y'urugendo igomba kuba ishobora gukoreshwa n'igitegeka feri y'urugendo
y'ikinyabiziga gikurura.
Nyamara, iyo uburemere ntarengwa bwemewe bwa romoruki butarenga kilogarama
3.500, feri y'urugendo ishobora gukorwa ku buryo ikoreshwa gusa n'uburemere, ni
ukuvuga ukwegerana kwonyine kwa romoruki n'ikinyabiziga gikurura.
e) feri y'urugendo na feri yo guhagarara umwanya munini zigomba gufunga imyanya
yose ifashe ku biziga ku buryo buhoraho hakoreshejwe ibyuma bikomeye bihagije.
f) Uburyo bwo gufunga feri bugomba kuba buteye kuburyo romoruki yihagarika igihe
ikiyiziritse gicitse bigenda.
Nyamara ibi ntibikurikizwa kuri za romoruki zifite umutambiko umwe cyangwa
iz'imitambiko ibiri itandukanijwe n'umwanya utageze kuri metero, uburemere
50
ntarengwa bwazo bwemewe bupfa gusa kuba butarenza kilogarama 1.500 keretse
makuzungu n'ubwo kandi, habariwemo icyuma kizizirikanya, zaba zifite ikindi cyuma
cya kabiri kizifatanya nk'uko biteganywa ku ngingo ya 71,3, y'iri teka.
5. Ibyerekeye feri y'urukomatane rw'ibinyabiziga bikururana
Uretse ibivugwa ku gika cya 3 n'icya 4 by'iyi ngingo byerekeye imodoka na romoruki iri
yonyine ibinyabiziga bikomatanye bigomba na none gukurikiza aya mategeko:
a) Ibyuma byose bituma feri ifata bifunze kuri buri kinyabiziga, bigomba kuba bikora
kimwe.
b) Uko feri y'urugendo ikora kugomba kuba kumwe kandi ku gihe kimwe kuri buri
kinyabiziga kigize ibikomatanye;
c) Uburemere ntarengwa bwemewe bwa romoruki idafite feri y'urugendo ntibushobora
kurenga 1/2 cy'uburemere bw'ikinyabiziga gikurura n'ubw'umuyobozi.
6. Ibyerekeye feri ya velomoteri amapikipiki n'ibinyamitende 3 cyangwa 4.
Buri Velomoteri, ipikipiki, ikinyamitende itatu cyangwa ine, bigomba kugira ibyuma byo
guhagarara kimwe nibura gifunga inziga z'inyuma indi ikaba ifunga byibura inziga
z'imbere.
Iyo icyo kinyabiziga gifite akanyabiziga ko kuruhande, uruziga rwako ntirugomba feri.
Uburyo bwo gufunga feri bugomba gutuma ikinyabiziga kigenda buhoro cyangwa
gihagarara ku buryo bwizewe, bwihuse kandi nyabwo uko cyaba cyikoreye kose
cyangwa kigeze ahacuramye cyangwa ahaterera.
7. Ibivugwa kuva ku gika cya mbere kugeza ku cya 6 by'iyi ngingo ntibikurikizwa:
a) ku tumodoka tw'abana n'utw'ibimuga cyangwa tw'abarwayi tugendeshwa n'undi
muntu;
b) ku utunyabiziga dusunikwa twikorera uburemere butarenga kilogarama 150;
c) kuri za romoruki zifite umutambiko umwe gusa n’uburemere ntarengwa bwemewe
butarenga kilogarama 500, nabwo butarenga 1/2 cy'uburemere bwite bw'ikinyabiziga
gikurura;
d) ku binyabiziga bikururwa n'inyamaswa bifite ibiziga bibiri byikoreye uburemere
butarenze kilogarama 1.000 kandi ikibizirikanije kikaba giteye ku buryo ikinyabiziga
gihagararira icyarimwe n'inyamaswa igikurura.
UMUTWE WA VII:AMATARA Y'IKINYABIZIGA N'IBIMENYETSO BIRANGA
IBINYABIZIGA N'INYAMASWA.
ICYICIRO CYA I: Amategeko rusange
51
Ingingo ya 75 :
1. Amatara ya buri kinyabiziga agomba kuba ateye ku buryo nta tara na rimwe
cyangwa akagarurarumuri bitukura byaboneka ku ruhande rw'imbere rw'ikinyabiziga
kandi nta tara cyangwa akagarurarumuri byera cyangwa by'umuhondo byagaragara
mu ruhande rw'inyuma rw'ikinyabiziga uretse itara ryo gusubira inyuma n’aranga
icyerekezo.
2. Amatara n'utugarura rumuri bigomba gushyirwaho ku buryo nta gice na kimwe
cy'ikinyabiziga cyangwa cy'imizigo cyabangamira ibonesha ryabyo.
3. Ikinyabiziga ntigishobora kugira amatara arenze abiri y'ubwoko bumwe kereka
ku byerekeye itara ndanga mubyimba cyangwa itara ndangaburumbarare n'itara
ryerekana icyerekezo.
4. Iyo ikinyabiziga gifite amatara abiri cyangwa menshi y'ubwoko bumwe, ayo
matara agomba kugira ibara rimwe n'ingufu zingana; kandi akagomba gushyirwaho ku
buryo buteganye uhereye ku murongo ugabanya ikinyabiziga mo kabiri mu burebure
bwacyo.
Ibimaze kuvugwa ntibikurikizwa ku byerekeye itara ribonesha icyapa kiranga nomero
y'ikinyabiziga inyuma.
5. Utugarurarumuri turi ku ruhande rw'imbere rw'ikinyabiziga tugomba gusa
n'umweru, utw’inyuma tugasa n'umutuku, naho utwo mu mbavu tugasa n'umuhondo
cyangwa icunga rihishije.
6. Amatara menshi y'ubwoko budahuje kimwe n'amatara n'utugarurarumuli
bishobora gushyirwa ahantu hamwe cyangwa mu kintu kimwe amurikiramo, buri tara
na buri kagarurarumuri bipfa kuba bikurikije amategeko abyerekeye kandi ku buryo
budashobora kujijisha.
7. Nta tara na rimwe cyangwa akagarurumuri bishobora kuba bifunze ku buryo igice
cyabyo cyo hasi cyane kimurika kitaba kiri hasi ya santimetero 40 kuva ku butaka,
igihe ikinyabiziga kidapakiye.
Ibimaze kuvugwa ntibikurikizwa ku matara kamenabihu no kw'itara ryo gusubira
inyuma.
8. Gushyira amatara ku kinyabiziga kimwe cyangwa ku binyabiziga bikomatanye
bigomba gukorwa ku buryo:
1° Amatara maremare, amatara magufi, amatara kamenabihu, amatara ndanga mbere,
n'itara ribonesha icyapa kiranga ikinyabiziga ashobora gukoreshwa gusa mu gihe
amatara ndanga ari ku mpera y'ikinyabiziga cya nyuma mu bikomatanye nayo acanye;
2° Amatara ndangambere yakira rimwe buri gihe n’amagufi n’amatara kamenabihu
y’imbere
Nyamara, ibivugwa ku gika cya mbere ntibitegetswe ku matara maremare cyangwa
magufi, iyo akoreshejwe bashaka kwerekana ibimenyetso bimurika bivugwa mu ngingo
ya 47 y'iri teka.
52
Ingingo ya 76 :
1. a) Ibinyabiziga, hakurikijwe urwego rwabyo, bigomba kuba bifite buri gihe amatara
n'utugarurarumuri bikurikira:
IMBONERAHAMWE Y’AMATARA:
Urugero
rw’ikinyabiziga
Itar
a
nda
nga
-
mb
ere
Itara
ndan
ganyum
a
Akag
arura
rumu
ri
k’imb
ere
Akag
arura
rumu
ri
k’iny
uma
Amata
ra
y’urug
endo
Amat
ara yo
kubis
ikana
Itara
ryo
guh
agara
ra
Amata
ra
ndang
a
cyerek
ezo
imbere
Amata
ra
ndang
a
cyerek
ezo
inyum
a
Itara
ribones
ha
riranga
ikinyabi
ziga
RIbyit
onder
wa
Igare na
velomoteri
1 1 1 1 (1)
Ipikipiki
idafite
akanyabiz
iga ko ku
ruhande
1 1 1 1 1 1 2 2 1 (2)
Ipikipiki
ifite
akanyabiz
iga ko ku
ruhande
2 2 2 1 1 1 2 2 1 (2)
Ikinyamitende
itatu gifite
umutende
umwe
imbere
1 1 2 1 1 (1) (3)
Ikinyamitende
itatu gifite
imitende
ibiri
imbere
1 1 1 1 1 (1)
Ikinyamitende ine
1 2 1 1 (1) (3)
Ikinyamitende
itatu gifite
moteri
n’umuten
de umwe
imbere
1 2 2 1 1 1 2 2 1 (2,4,5
,6,7)
Ikinyamitende
itatu gifite
2 2 2 21 1 1 2 2 2 1 (2, 3,
4, 5,
6, 7)
53
moteri
n’imitend
e ibiri
imbere
Ikinyamitende ine
gifie
moteri
2 2 2 2 2 2 2 2 2 1 (2,4,5
,7)
Imodoka 2 2 2 2 2 2 2 2 2 1
Rumoruki
zikuruwa
n’ibinyabi
-ziga
bitari
imodoka
2 2 1 (7, 8)
Rumoruki
zikururwa
n’imodok
a
2 2 2 2 2 2 1
Ibinyabizi
ga
bikururw
a
n’inyamas
wa
2 2 1
IBYITONDERWA
(1) Amatara maremare n’amagufi ashobora gushyirwa mu kirahure kimwe kimurika
imbere y'imodoka urumuri rwera cyangwa rw'umuhondo rudahuma amaso.
(2). Itara ryo guhagarara rishyirwaho gusa iyo ingufu za moteri zirengeje santimetero
kibe 125.
(3). Itara ndanga nyuma rigomba gushyirwa ahegereye inguni y'ibumoso
y'ikinyabiziga.
(4). Itara rigufi rishobora gushyirwa cyangwa kudashyirwa ku binyabiziga bifite
moteri y'ingufu zitarenga santimetero kibe 50.
(5). Amatara maremare n'ayo kubisikana ategetswe gukoreshwa gusa iyo umuvuduko
w'ikinyabiziga kidapakiye kandi kigeze ahategamye ushobora kurenga kilometero 20
mu isaha.
(6). Ibinyamitende itatu bifite moteri bigomba kugira amatara abiri ndanga mbere
n'amatara abiri ndanga nyuma yerekana ko ikinyabiziga gihagaze n'utugarurarumuri
tubiri inyuma, iyo hakurikijwe ubugari bwabyo, ibitegekwa mu ngingo ya 77-3
bidashobora kubahirizwa hakoreshejwe itara rimwe gusa.
(7). Itara ribonesha icyapa kiranga numero z'ibinyabiziga ritegetswe gukoreshwa gusa
iyo ikinyabiziga kigomba kugira bene icyo cyapa.
54
(8) 1. Za romoruki zigomba na none kugira inyuma, amatara yateganirijwe
ibinyabiziga bikurura, iyo imbogamizi itewe nazo ituma amatara yazo atabona neza.
a) Ibinyabiziga ndakumirwa bigomba kugira itara ry'ubururu rimyatsa riboneka mu
mpande zose.
b) Ibinyabiziga bifite ubugari burenga metero 2 na santimetero 10 bigomba kugira
amatara ndanga-burumbarare.
c) Imodoka zose uretse izagenewe gutwara abantu kandi zifite imyanya umunani
yicarwamo hatabariwemo intebe y'umuyobozi kimwe na romoruki zikururwa n'izo
modoka zigomba kugira ibyapa bifite imirongo inyuranyemo itukura n'iyera ku buryo
ku mpande zombi zigira inyuguti ya V icuramye nkuko bigaragara ku rugero ruri ku
ngereka ya 9 y'iri teka.
Buri cyapa cyujuje ibimenyetso bivuzwe haruguru, kigomba mbere yo gutandikwa,
kwemerwa na Minisitiri ushinzwe Gutwara abantu n’ibintu no gutumanaho.
2. Uretse amatara n'utugarurarumuri bitegetswe mu gika cya mbere cy'iyi ngingo,
hashobora gukoreshwa andi matara cyangwa utugarurarumuri hakurikijwe izi ngingo:
a) Ibinyabiziga bishobora gushyirwaho amatara amurika kure cyane, amatara
kamena-bihu amatara yo gusubira inyuma, n'itara rishakisha rifite ibara ryera cyangwa
umuhondo.
b) Akagarurarumuri gashobora gushyirwa kuri buri tara ndanga. Akagarurarumuri
kamwe cyagwa tubiri dushobora gushyirwa ku mpande z'ikinyabiziga cyangwa kubyo
cyikoreye.
c) Ibinyabiziga bikoreshwa butagisi, bitegerereza abantu mu nzira nyabagendwa,
bishobora gushyirwaho amatara, yerekana icyo bikora , n’ imbere itara ry'icyatsi
ryerekana ko ikinyabiziga kidakodeshejwe.Imodoka zigishirizwaho nazo zishobora
gushyirwaho itara ryerekana icyo zikoreshwa.
d) Ibinyabiziga bigenewe imirimo ifitiye rubanda nyamwinshi akamaro cyangwa za
otobisi bishobora gushyirwaho amatara yera agenewe kumurika ibyanditswe byerekana
inzira bikurikira n'aho bijya.
Iyo ayo matara ari inyuma h'ikinyabiziga, ntashobora kohereza urumuri inyuma.
e) Ibinyabiziga bifite ubugari butarenga metero ebyili na santimetero icumi bishobora
gushyirwaho amatara ndanga burumbarare.
f) Ikiranga imbere h'ikinyabiziga gishobora kongerwaho itara ryera cyangwa
ry'umuhondo riri imbere, rireba inyuma kandi rimurikira uruhande rw'imbere
rw'ikinyabiziga. Iryo tara ntirishobora kubera imbogamizi umuyobozi w'ikinyabiziga
riteyeho cyangwa abandi bayobozi.
g) Buri modoka cyangwa buri romoruki ikuruwe n'iyo modoka bishobora kugira itara
risa n'icyatsi kibisi bituma umuyobozi yerekana ko yabonye ikimenyetso cy'uwitegura
kumunyuraho.
55
Iryo tara rigomba gushyirwa inyuma kandi hafi y'impera y'ibumoso bw'ikinyabiziga.
h) Ibinyabiziga bihinga n'ibikoresho byabigenewe bikoreshwa n'abapataniye imirimo
ntibigomba gushyirwaho amatara yateganijwe ku gika cya mbere cy'iyi ngingo iyo
bitagenda hagati yuko izuba rirenga n'iyo rirashe.
i) Za otobisi zigenewe gutwara abanyeshuri zishobora gushyirwaho amatara abiri asa
n'icunga rihishije amyatsa, rimwe riri imbere irindi riri inyuma kugirango zerekane ko
zihagaze no kwerekana ko bagomba kwitonda. Ayo matara agomba kumurika muri
metero 100 muri buri ruhande rw’aho zihagarara.
ICYICIRO CYA II:Amategeko yihariye
Ingingo ya 77 :
1. Amatara ndanga yera cyangwa y'umuhondo ari imbere y'ikinyabiziga n'amatara
ndanga atukura ari inyuma y'ikinyabiziga agomba ariko kuba adahumishije cyangwa
ngo atere imbogamizi abandi bayobozi, kandi agaragara nijoro igihe ijuru rikeye, muri
metero 300 nibura, uhereye imbere n'inyuma h'ikinyabiziga.
Nyamara, ku byerekeye amatara y'inyuma y'ibinyamitende na velomoteri, iyo ntera iba
gusa metero 100.
2. Utugarurarumuri tugomba, n'ijoro, igihe ijuru rikeye, kubonwa n'umuyobozi
w'ikinyabiziga kiri muri metero 150, iyo tumuritswe n'amatara y'urugendo y'icyo
kinyabiziga.
Utugarurarumuri turi inyuma ha za romoruki tugomba gusa n'igishushanyo cya
mpande eshatu zingana zifite kuva kuri santimetero 15 kugeza kuri 20 kandi rimwe mu
masonga yayo rireba hejuru, uruhande ruteganye naryo rukaba rutambitse.
Romoruki zifite ubugari ntarengwa bwa santimetero 80 zishobora gushyirwaho
akagarurarumuri kamwe gusa, iyo zikuruwe n'ipikipiki idafite akanyabiziga ko ku
ruhande.
Utugarurarumuri turi ku kindi kinyabiziga kitari romoruki ntidushobora gusa
n'igishushanyo cya mpande eshatu.
3. Umuguno w'inyuma w'igice kimurika cy'amatara mato ndanga mbere na ndanga
nyuma kimwe n'icy'utugarurumuri tw'imbere n'utw'inyuma, igomba kuba ahatarenga
santimetero 40 ku mpande z'ubugari ntarengwa bw'ikinyabiziga.
4 .Ahari hejuru cyane y'ubuso bumurika h'amatara ndanga mbere na ndanga
nyuma, ntihashobora kuba aharenze metero 1 na santimetero 90 hejuru y'ubutaka, iyo
ikinyabiziga kidapakiye.
Ku byerekeye utugarura rumuri ubwo buhagarike ntibushobora kurenga metero 1 na
santimetero 20.
5. Amatara ndanga burumbarare agomba kubonwa n'ijoro, igihe ijuru rikeye
n'umuyobozi w'ikinyabiziga kiri ku ntera ya metero 200 nibura.
56
6. Amatara yo guhagarara umwanya munini agomba kwohereza imbere urumuri
rwera, n'urutukura inyuma, kandi akubahiriza ibyangombwa bituma amatara ndangambere na ndanga-nyuma agaragara.
Ingingo ya 78 :
1. Amatara maremare y'ibara ryera cyangwa ry'umuhondo agomba n'ijoro igihe
ijuru rikeye, kumurika mu muhanda ku ntera ya metero 100 nibura imbere
y'ikinyabiziga.
Iyo ntera ingana na metero 75 ku binyabiziga bifite moteri itarengeje ingufu zigera kuri
santimetero kibe 125.
Imiguno y'inyuma y'igice kimurika cy'amatara maremare ntigomba na rimwe iyo ayo
matara agizwe n'umubare utari igiharwe, kwegera impera z'ubugari bwose no ku
mikaba y'inyuma y'igice kimurika cy'amatara magufi.
2. Amatara yo kubisikana y'ibara ryera cyangwa ry'umuhondo, agomba, nijoro, igihe
ijuru rikeye, kumurika mu muhanda, nibura mu ntera ya metero mirongo ine imbere
y'ikinyabiziga.
Iyo ntera ingana na metero cumi n'eshanu ku binyabiziga bifite moteri itarengeje ingufu
za santimetero kibe 125.
Umuguno wo hejuru w'igice kimurika cy'amatara magufi ntushobora gusumba metero
1 na santimetero 20 uhereye ku butaka igihe ikinyabiziga kidapakiye.
Ku binyabiziga bigomba kugira kuri buri ruhande amatara abiri magufi, isonga ry'igice
kimurika uhereye ku murongo ugabanya ikinyabiziga mo kabiri mu burebure bwacyo
ntishobora kujya hirya ya santimetero mirongo ine kw'isonga y'ubugari bwose
bw'ikinyabiziga.
Imodoka ntishobora kugira amatara arenze abiri magufi.
3. Iyo ikinyabiziga gifite itara ryo gusubira inyuma, iryo tara rigomba kuba
ryarakozwe kandi rigashyirwaho ku buryo ryohereza urumuri rwera cyangwa
rw'umuhondo, mu ntera itarenga metero 20 kandi rudahuma cyangwa rutabangamiye
abandi bayobozi.
Igituma iryo tara ryaka kigomba kuba ku buryo ryaka gusa iyo gusubira inyuma
bitangiye.
Ingingo ya 79 :
1. Itara ryo guhagarara ry'ibara ritukura, rigomba, ridahumisha, kugaragara n'ijoro
igihe ijuru rikeye mu ntera nibura ya metero 150, no ku manywa igihe cy'umucyo mu
ntera nibura ya metero 20.
Iyo itara ryo guhagarara riri hamwe n'itara ndanga-nyuma cyangwa rifatanye naryo,
rigomba kugira urumuri rubonesha cyane kurusha iryo rifatanye naryo.
2. Ahari hejuru cyane h'ubuso bubonesha bw'itara ryo guhagarara ntihashobora
gusumba metero 1 na santimetero 55 uhereye ku butaka, igihe ikinyabiziga kidapakiye.
57
3. Iyo ikinyabiziga gifite gusa itara rimwe ryo guhagarara, iryo tara rigomba
gushyirwa mu murongo ugabanyije ikinyabiziga mo kabiri ku buryo bungana mu
burebure bwacyo cyangwa hagati y'uwo murongo n'impembe y'ibumoso y'ubugari
ntarengwa bw'ikinyabiziga.
4. Itara ryo guhagarara rigomba kwaka iyo feri y'urugendo ikoreshejwe.
Ingingo ya 80 :
1. Amatara ndanga cyerekezo agomba kuba agizwe n'ibintu bifashe ku rumuli
rumyatsa, biringanije ku buryo bigira umubare utari igiharwe, ku mpande z'imbere
n'inyuma z'ikinyabiziga, amatara y'imbere akaba yera cyangwa umuhondo, ay'inyuma
akaba atukura cyangwa asa n'icunga rihishije.
Ayo matara ashobora gufatanywa n'amatara ndanga n'amatara yo guhagarara.
2. Aho amatara ndanga cyerekezo ashyirwa ku kinyabiziga hagomba kuba hateye
ku buryo ibyerekezo byerekanwa nayo matara bibonwa ku manywa na n'ijoro, haba
imbere cyangwa inyuma h'ikinyabiziga, n'abagenzi bakeneye kumenya imigendere
y'ikinyabiziga.
3. Amatara ndanga cyerekezo agomba kugaragara n'ijoro,igihe ijuru rikeye , mu
ntera nibura ya metero 150 no ku manywa igihe cy'umucyo, mu ntera ya metero 20.
4. Ahari hejuru cyane y'itara ndanga cyerekezo, ntihashobora kuba aharenze metero
1 na santimetero 90 hejuru y'ubutaka igihe ikinyabiziga kidapakiye.
5. Imikorere y'imyatsa igomba kuba inshuro 90 mu munota, hashobora
kwiyongeraho cyangwa kugabanukaho inshuro z'imyatsa 30.
Ingingo ya 81 :
Itara ribonesha icyapa kiranga numero y'ikinyabiziga rigomba kuba ryera, kandi nijoro,
igihe ijuru rikeye, rigomba gutuma izo numero zisomerwa muri metero 20 nibura,
inyuma y'ikinyabiziga, iyo gihagaze.
Iryo tara ntirishobora kwohereza inyuma y'ikinyabiziga urumuri ruturutse mu isoko
yarwo.
ICYICIRO CYA III: Ibinyabiziga bikururwa n’inyamaswa
Inyamaswa n’ibinyabiziga bikururwa n’inyamaswa
Ingingo ya 82 :
1. 1.Iyo, amatara yateganyijwe ku ngingo ya 76 adashobora gushyirwa ku
kinyabiziga bitewe n'imiterere yacyo cyangwa n'imizigo gitwaye, umuherekeza agomba
gutwara ku ruhande rw'imbere kandi ibumoso bw'ikinyabiziga, itara ryera cyangwa
ry'umuhondo rimurika ryerekeza imbere, naho umuherekeza wa kabiri agatwara ku
58
rundi ruhande rw'inyuma ibumoso bw'ikinyabiziga, itara ritukura rimurika ryerekeza
inyuma.
2. Kuva bwije kugeza bukeye umuyobozi w'inyamaswa zikurura cyangwa izikorera
ibintu zitaziritse cyangwa amatungo, biri mu nzira nyabagendwa agomba gutwara itara
ry'urumuri rwera cyangwa rw'umuhondo ribonesha ku mpande zose.
3. Iyo umukumbi ugizwe n'amatungo maremare arenze ane cyangwa amatungo
magufi
arenze atandatu ugaragazwa: n'itara ry'urumuri ryera cyangwa umuhondo ritwawe
imbere y'umukumbi, n'itara ry'urumuri rutukura ritwawe inyuma y'uwo mukumbi.
UMUTWE WA VIII: ANDI MATEGEKO
ICYICIRO CYA I: Amahoni
Ingingo ya 83 :
1. Ibinyabiziga bigiye kuvugwa bigomba kuba bifite ibikoresho by'ihoni
byumvikanira:
- ku ntera ya metero 100 ku binyabiziga bigendeshwa na moteri, iyo ntera igashobora
kungana na metero 50, iyo umuvuduko w'ibinyabiziga bidapakiye udashobora kurenga
kilometero 50 mu isaha ahategamye;
- ku ntera ya metero 2O kuri velomoteri.
Amahoni y'ibinyabiziga bigendeshwa na moteri agomba kwohereza ijwi ry'injyana imwe,
rikomeza kandi ridacengera amatwi.
2. Ibinyabiziga ndakumirwa kimwe n'ibinyabiziga bikora ku mihanda, bishobora
kugira ihoni ridasanzwe ridahuye n'ibiteganywa muri iki gika, uretse ihoni riteganywa
mu gika cya mbere.
ICYICIRO CYA II:Uturebanyuma
Ingingo ya 84 :
1. Ikinyabiziga cyose kigendeshwa na moteri kigomba kugira nibura akarebanyuma
kamwe gateye ku buryo umuyobozi uri ku ntebe ashobora kugenzura ibigendera mu
muhanda inyuma n'ibumoso bw'ikinyabiziga nko kubona ikindi kinyabiziga cyatangiye
kumunyuraho ibumoso. Ni nako bitegetswe ku kinyabiziga gikururwa n'inyamaswa
gifite akazu k'umuyobozi.
2. Iyo imiterere y'ikinyabiziga cyangwa ibyo cyikoreye bidatuma akarebanyuma kari
mu kazu k'ikinyabiziga gashobora gukora neza umurimo kagenewe, uturebanyuma
tugomba gushyirwa kuri buri rubavu rw’ikinyabiziga.
ICYICIRO CYA III: Ikirahuri gihagarika umuyaga - ibirahuri - agahanagura -
kirahuri
Ingingo ya 85 :
59
1. Ku kinyabiziga cyose no kuri buri romoruki:
a) Ibintu bibonerana bigize umubiri w'inyuma w'ikinyabiziga habariwemo ikirahuri
igihagarika muyaga cyangwa ibigize ikibambasi cy'imbere, bigomba kuba bikoze ku
buryo iyo bimenetse, ibyago byo gukomereka byagabanuka uko bishoboka kwose;
b) Ibirahure byo guhagarika umuyaga bigomba kuba bikozwe mu bintu bibonerana
bidacuya kandi bikaba bikozwe ku buryo bidahindura isura y'ibireberwamo kandi mu
gihe bimenetse, umuyobozi agakomeza kubona bihagije inzira nyabagendwa.
2. Ikinyabiziga cyose kigendeshwa na moteri gifite igihagarika-muyaga, uretse
amapikipiki, kigomba kugira nibura agahanagura-kirahuri kamwe kadakomeza
gukoreshwa n'umuyobozi.
Agahanagura-kirahuri kagomba guhanagura neza ubuso buhagije kugirango
umuyobozi ashobore kubona neza umuhanda yicaye ku ntebe ye.
3. Buri kinyabiziga gitegetswe kugira nibura agahanagura-kirahuri kamwe kigomba
no kugira akoza-kirahure gatuma umuyobozi abona neza cyane kandi buri gihe arebeye
mu gihagarika-muyaga.
ICYICIRO CYA IV: Umwotsi, imyuka, insaku
Ingingo ya 86 :
1. Ibinyabiziga bigendeshwa na moteri na velomoteri bigomba kuba bikoze ku buryo
bitagenda bimena bidasanzwe amavuta binavubura ibyotsi bicumba, bicumba umwotsi,
uretse moteri yakijwe, kandi bitabangamiye rubanda cyangwa ngo bitere ubwoba
inyamaswa kubera urusaku, ibyo aribyo byose ntibishobora gusakuza birengeje ingero
ntarengwa zivugwa mu mugereka wa 13 w'iri teka.
2. Moteri yose ikoreshwa n'ubushyuhe igomba kugira impombo yohereza ibyotsi ku
buryo nyabwo idasakuza kandi umuyobozi akaba atashobora kuyibuza gukora neza mu
rugendo.
Impombo yohereza ibyotsi idafite akagabanya-rusaku irabujijwe kimwe n'ikindi gikorwa
cyose kigamije gukuraho cyangwa kugabanya imikorere myiza y'impombo yohereza
ibyotsi idasakuza.
Isonga y'impombo yohereza ibyotsi ntishobora kwerekezwa iburyo bw'ikinyabiziga.
3. Mu nsisiro, birabujijwe gusakurisha moteri igihe ikinyabiziga gihagaze moteri
yaka.
ICYICIRO CYA V : Inziga.
Ingingo ya 87 :
1. Ibiziga by'ibinyabiziga bigendeshwa na moteri n'ibya velomoteri kimwe n'ibya
romoruki zabyo bigomba kuba byambaye inziga zihagwa zifite amano n'ubujyakuzimu
60
butari munsi ya milimetero imwe ku migongo yabyo yose n'ubudodo bwabyo ntibugire
ahantu na hamwe bugaragara kandi ntibigire aho byacitse bikomeye mu mpande zabyo.
Nyamara ibimaze kuvugwa ntibikurikizwa ku binyabiziga bidapakiye kandi bitajya
birenza umuvuduko wa kilometero 25 mu isaha ahategamye.
2. Inziga z'ibiziga zigomba kugira imigongo itarangwaho utunogo n'udushyundu
dushobora kwangiza inzira nyabagendwa.
Inziga zishobora gushyirwaho iminyururu irwanya ubunyerere, ibyo bigakorwa gusa
kugirango kuva ahantu hari urwondo cyangwa hanyerera bidasanzwe bishoboke.
3. Birabujijwe kugenza ibinyabiziga bigendeshwa na moteri na za romoruki
zikururwa nabyo, iyo ibiziga byambaye inziga zidahagwa, cyangwa inziga zikururuka
zifite umubyimba uri hasi ya santimetro 4 cyangwa zifite ubugari, aho bwabarirwa
hose, budashyitse kuri 2/3 by'ubugari bw'uruziga rukiri rushya.
4. Ibivugwa mu gika cya 3, ntibikulikizwa:
a) ku binyabiziga bihinga, iyo bigendeshwa mu karere katarenga kilometero 25
uvuye aho ziba;
b) ku bikoresho bidasanzwe bikoreshwa n'abapatanyi b'imilimo, biva aho bibikwa bijya
aho bikoreshwa cyangwa iyo bitahutse cyangwa se iyo byimutse aho byakoraga bijya
gukora ahandi, kimwe no ku binyabiziga bidasanzwe bibunza mu masoko ibicuruzwa
bidashobora kugendera ku nziga zikozwe muri kawucu, iyo ugupakira kw'ibyo
bikoresho n'ibinyabiziga bidasanzwe ku binyabiziga bisanzwe bigendera mu muhanda
byatera imbogamizi cyangwa impanuka.
Nyamara, ibinyabiziga binyuranye byavuzwe ku bika a) na b) bishobora kunyuzwa mu
nzira nyabagendwa gusa iyo bidashobora kuyangiza.
ICYICIRO CYA VI: Amategeko anyuranye.
Ingingo ya 88 :
1. Buri kinyabiziga kigendeshwa na moteri kigomba kugira ibyuma biyobora
bikomeye bituma umuyobozi akata ikinyabiziga cye ku buryo bworoshye, bwihuse
kandi bwizewe.
2. Buri modoka igomba kugira uburyo bwo gusubira inyuma bukoreshwa bicaye ku
ntebe y'umuyobozi.
61
3. Buri kinyabiziga gishobora kurenza umuvuduko wa kilometero 40 mu isaha
kigomba kugira icyerekana umuvuduko kiri aho umuyobozi areba kandi kigahora
kitabwaho kugirango kigumye gukora neza.
4. Buri modoka yagenewe gutwara abantu, ariko umubare wabo ntarengwa ukaba
munsi ya 6, umuyobozi abariwemo, igomba kugira imikandara yo kurinda ibyago
igenewe umuyobozi n'umugenzi wicaye ku ntebe y'imbere. Ishobora no kugira
imikandara ku zindi ntebe z’inyuma.
Ibiranga imikandara yo kurinda ibyago bigenwa na Minisitiri ushinzwe transiporo.
5. Buri modoka igomba kugira ibintu bikurikira:
a) icyapa kiburira cya mpandeshatu zingana na santimeztero 40 nibura buri ruhande
imikaba y'ibara ritukura ya santimetero 5 nibura z'ubugari, nta ndiba cyangwa bifite
indiba y'ibara rigaragara, imikaba y'ibara ritukura ikaba ibengerana cyangwa ifite
umusozo ngarurarumuri, byose hamwe bikaba bishobora guhagarikwa ku buryo
bufashe.
b) agahago k'ubutabazi karimo byibura ibipfuko 4 bitanduza byagenewe buri
muntu, udufatisho tw'ibipfuko 4 cyangwa ibikwasi 4 bitifungura, agacupa k'umuti wo
kwica mikorobi, inyandiko "ubutabazi bwihutirwa mu gihe hategerejwe muganga
n'inyandiko " gufasha guhumeka umunwa ku w'undi".
6. Buri modoka igomba kugira ikintu kiyibuza kwibwa gituma itava aho iri cyangwa
kigafunga icyuma cyayo cy'ingenzi igihe ihagaritswe igihe kirekire.
7. Ikinyabiziga kigendeshwa na moteri kiriho ibyuma ntamenwa cyangwa ikindi
cyose gituma gikoreshwa mu gutera cyangwa kwitabara ntigishobora kugenda mu nzira
nyabagendwa kidafite uruhusa rwihariye rwa Minisitiri ushinzwe transiporo cyangwa
umuhagarariye.
Ibimaze kuvugwa ntibikurikizwa ku binyabiziga by'ingabo z'Igihugu.
8. Birabujijwe kwongera ku mpande z'ikinyabiziga kigendeshwa na moteri cyangwa
velomoteri imitako cyangwa ibindi bifite imigongo cyangwa ibirenga ku mubyimba bitari
ngombwa kandi bishobora gutera ibyago abandi bagendera mu nzira nyabagendwa.
9. Uretse igihe gikururwa n'ikindi kinyabiziga, nta kinyabiziga gifite moteri
gishobora kugenda mu mihanda, ahamanuka, igihe moteri itaka cyangwa igihe vitensi
idakora.
Ingingo ya 89 :
Haseguriwe amarengategeko ateganywa n'ingingo ya 59, 70-2 n'iya 72, nta kinyabiziga
na kimwe gishobora kujyanwa cyangwa gukomeza kugendeshwa mu nzira
nyabagendwa niba kidakurikije amategeko y'igice cya III cy'iri teka.

Nyamara ibinyabiziga byajyanywe mu mihanda hatarashira igihe cy'imyaka 2 iri teka
ritangiye gukurikizwa ntabwo bizarebwa n'ibivugwa ku ngingo ya 80-1, 85-1, 85-3, 88-
3, 88-4 na 88-5.
Ingingo ya 90 :
62
Ingingo ya 57, 61, 68, 70, 70-1 n'iya 72 kimwe n'ingingo ya 76, igihe ivuga itara ryo
guhagarara n'amatara yerekana icyerekezo ntizikulikizwa ku binyabiziga by'Ingabo
z'Igihugu, iyo imyubahirizwe yazo ibangamiye imiterere cyangwa umurimo w'umwanya
muto cyangwa uzatinda by'ikinyabiziga.
IGICE CYA KANE: IBIMENYETSO
UMUTWE WAMBERE: AMATEGEKO RUSANGE
Ingingo ya 91:
1. Ibimenyetso bigenga uburyo bwo kugendera mu muhanda birimo ibyiciro bitatu:
a) ibyapa;
b) ibimenyetso bimurika;
c) ibimenyetso byo mu muhanda.
2. Ibitegekwa byerekanwa n'amatara n'ibimenyetso bimurika birusha ububasha
amategeko agenga ibitambuka mbere, ibitegekwa byerekanwa n'ibyapa bigenga
ibigomba guhita mbere kimwe n'ibimenyetso byo mu muhanda.
3. Bitabangamiye ikurikizwa ry'ingingo ya 5, igika cya 6, abagendera mu nzira
nyabagendwa bagomba kubahiriza ibitegekwa n'ibyapa, ibimenyetso bimurika
n'ibimenyetso byo mu muhanda, n'iyo ibitegetswe aho bageze bisa n'aho binyuranye
n'andi mategeko agenga ibigendera mu muhanda.
4. Ishyirwaho ry'ibimenyetso rigengwa na Minisitiri ushinzwe Transiporo ku
mihanda y'Igihugu n'iy'imigi, rikagengwa n'inama za komini ku byerekeye imihanda ya
komini.
UMUTWE WA II: IBYAPA BYO KU MIHANDA
Ingingo ya 92 :
1. Ibyapa byo ku mihanda bigizwe: n'ibyapa biburira, ibyo gutambuka mbere,
ibimenyetso bibuza cyangwa bitegeka, n'ibyapa ndanga.
2. Ibyapa byo ku mihanda bigomba gushingwa ku ruhande rw’iburyo bw’umuhanda
ku buryo umusozo wo hasi udashobora kuba munsi ya metero 1 na santimetero 50
cyangwa hejuru ya metero 2 na santimetero 10 uhereye ku butaka uretse ibyapa
by'agateganyo.
3. Igisobanuro cy'icyapa gishobora kuzuzwa, gusiganurwa cyangwa kugenwa
n'ibyapa by'inyongera bigizwe n'ibyapa by’urukiramende bifite ibigereranyo cyangwa
inyandiko by'ibara ryirabura kiri ku buso bwera buzengurutswe n'umurongo wirabura
cyangwa wera ku buso bw'ubururu kandi bigashyirwa munsi y'icyapa bicyegereye.
ICYICIRO CYA MBERE: Ibyapa biburira n'ibyo gutambuka mbere
Ingingo ya 93 :
63
1. Ibyapa biburira bibereyeho kumenyasha umugenzi ko hali icyago kandi
bikerekana imiterere yacyo kandi bikamutegeka ubwitonzi budasanzwe kugira ngo
imigenzereze ye ihure n'imiterere n'ububi bw'icyago cyerekanywe; naho ibyapa byo
gutambuka mbere bibereyeho kumenyesha abagendera mu nzira nyabagendwa
amategeko yihariye yo gutambuka mbere mu nkomane;ibyo byapa byose bishobora
kugira ibyo bibuza.
2. Ibyapa biburira n'ibyapa byo gutambuka mbere bishushanyije ku mugereka wa
mbere w'iri teka hamwe n'ibigereranyo byerekana imiterere y'icyago bimeze nka
mpandeshatu ndinganire ifite ubuso bwera buzengurutswe n'ibara ritukura, uretse
ibyapa n° A, 28, a,b, na C; A, 30; A, 31; B.2 a na b; B4; B5; B6 na B7 a na b.
Ingingo ya 94 :
1. Ibyapa biburira ibyago n'ibyapa byo gutambuka mbere bishyirwa iburyo
hakurikijwe ibyerekezo abagenzi bireba baganamo bitewe n'imiterere y'aho hantu icyapa
cya kabiri kimeze nk'icya mbere cyashyizwe iburyo gishobora gushyirwa ibumoso.
2. Ahatari mu nsisiro, ibyapa biburira n'ibyapa byo gutambuka mbere bigomba
gushyirwa mu ntera kuva kuri metero 150 kugeza kuli 200 y'ahantu habi byerekana.
Iyo bitewe n'imiterere y'ahantu intera itandukanya icyapa n'ahantu habi iri munsi ya
metero 150 ku buryo bugaragara,iyo ntera yerekanishwa icyapa cy'inyongera n° F,l.
3. Hanyuranyijwe n'ibivugwa mu gika cya 2 cy'iyi ngingo:
a) ibyapa n° A, 22, B1 na B2 bigomba gushyirwa hafi cyane hashobotse y'amasangano
byerekana, buri cyapa gishobora kubanzirizwa n'ikindi nkacyo gishyizwe ku ntera
irenzeho uhereye ku isangano kandi ikarangwa n'icyapa cy'inyongera n° F,1.
b) ibyapa n°A, 28 a, A, 28b, na A, 28c bigomba gushyirwa, kimwe muli metero 150 ikindi
muli metero 100, ikindi muli metero 50, uhereye ku masangano y'inzira nyabagendwa
n'umuhanda wa gari ya moshi.
c) Ibyapa n°B, 7a na B, 7b bigomba gushyirwa ku ruhande rw'iburyo bw'amasangano
y'inzira nyabagendwa n'umuhanda wa gari ya moshi biranga.
4. Iyo ahantu icyago cyaranzwe kiri ari harehare, uburebure bw'igice cy'inzira
nyabagendwa icyo cyago kirimo bushobora kwerekanwa n'icyapa cy'inyongera n° F, 2.
5. Mu nsisiro, ibyapa biburira bigomba gushyirwa iruhande neza y'ahantu habi.
Nyamara, ibyapa A, 6; A, 11 na A, 16 bigomba gushyirwa mu ntera iringaniye y'ahantu
habi kandi iyo ntera igomba kwerekanwa n'icyapa cy'inyongera n° F,1.
6. Iyo icyapa kiburira gishinze aho inzira nyabagendwa irasukira, icyapa
cy'inyongera kigizwe n'akarangakerekezo kirabura gashobora kwerekana icyerekezo
cy'ahantu habi, iyo aho hantu hari kuri iyo nzira nyabagendwa.
Ingingo ya 95 :
Icyapa n° A,22 gishobora gushyirwa ku nzira nyabagendwa gusa iyo andi mayira yose
arasukira mu masangano ariho icyapa n° B,1; B,2, a ; cyangwa B,2, b.
64
Ingingo ya 96 :
Icyago kiterekanywe n’ikigereranyo kiri mu mugereka wa mbere w’iri teka gishobora
kurangwa n’icyapa cy’inyongera cyerekana icyo cyago , gishobora kandi kwerekanwa
hakoreshejwe ikigereranyo kiboneye kitari mu mugereka wavuzwe.
ICYICIRO CYA II:Ibyapa bibuza cyangwa bitegeka.
Ingingo ya 97 :
1. Ibyapa byereka abagenda ibyo babujijwe cyangwa bategetswe, bimeze nk'ingasire.
Iyo ngasire izengurutswe n'ibara ritukura kandi ubuso bukera iyo igihe icyapa kibuza,
uretse ibyerekeye ibyapa bibuza guhagarara umwanya muto cyangwa munini bifite
ubuso bw'ubururu.
Ingasire igira ibara ry'ubururu, iyo icyapa gitegeka.
2. Ibigereranyo bisiganura imiterere y'ikibuzwa cyangwa y'igitegekwa
bishushanyijwe mu migereka ya 2 na 3 y'iri teka.
3. Ibyapa by'inyongera bishobora kumenyesha ubugerure cyangwa
amarengamategeko rusange cyangwa ibibujijwe cyangwa ibitegetswe byihariye.
Ingingo ya 98 :
Ibyapa bibuza n'ibitegeka bikurikizwa gusa mu gice cy'inzira nyabagendwa kiri hagati
y'aho bishinze n'inkomane ikurikiye ku ruhande rw'inzira bishinzeho.
Ingingo ya 99 :
1. Ibyapa bibuza bishyirwa iburyo hakurikijwe icyerekezo abagenzi bireba
baganamo; bitewe n'imiterere y'aho hantu icyapa cya kabiri kimeze nk'icya mbere
cyashyizwe iburyo, gishobora gushyirwa ibumoso.
2. Ibyapa n° C, 2Oa (guhagarara umwanya munini babisikana) na C,2Ob
(guhagarara umwanya muto no guhagarara umwanya munini babisikana) bigomba
gushyirwa kuri buri ruhande rw'inzira bigenewe, bikaba ari umubare uhagije kugirango
bishobore kugaragara neza kuva ku cyapa kimwe kugeza ku kindi.
Nta na rimwe intera iri hagati y'ibyapa bibiri byavuzwe ishobora kurenga metero 100.
Ingingo ya 100 :
Hanyuranyijwe n'ibivugwa mu ngingo ya 98, ibibujijwe biri ku byapa n° C,18 (kubuza
guhagarara umwanya munini) na n° C,19 (kubuza guhagarara umwanya muto no
guhagarara umwanya munini) bishobora kugarukira mu ntera iri hagati y'ibyapa bibiri
bivuzwe haruguru byuzuzwa n’ibyapa by’inyongera bibiri: kimwe ni akarangacyerekezo
k’umukara gahagaze gafite isonga ireba hejuru, ikindi ni akarangacyerekezo k’umukara
gafite isonga ireba hasi.
65
Ingingo ya 101 :
Iyo ibibuzwa byinshi byubahirizwa ahantu hamwe, ibigereranyo bibyerekeye bishobora
gushyirwa hamwe ku ngasire imwe.
Nyamara umubare w'ibigereranyo biteraniye ku ngasire imwe ntushobora kurenga
bitatu.
Ingingo ya 102 :
Ibyapa bitegeka bishyirwa ahantu birushijeho kubonwa neza n'abo bigenewe.
ICYICIRO CYA III: Ibyapa biyobora.
Ingingo ya 103 :
I. Ibyapa biyobora bigamije kuyobora no gusobanurira abagenzi b'inzira
nyabagendwa bishushanyije mu ngereka ya 4 y'iri teka.
2. Ibyapa biyobora bishyirwa ahantu haboneye kurushaho hakurikijwe uko icyo
byerekana kimeze.
UMUTWE WA III: IBIMENYETSO BIMURIKA
ICYICIRO CYA I: Ibimenyetso bimurika byerekana uko bagenda mu muhanda.
Ingingo ya 104 :
1. Amatara y'ibimenyetso bimurika mu buryo bw'amatara atatu asobanuye atya:
a) itara rivuga: birabujijwe kurenga icyo kimenyetso;
b) itara ry'umuhondo: birabujijwe gutambuka umurongo wo guhagarara umwanya
muto, cyangwa igihe uwo murongo werekana udahari icyo kimenyetso ubwacyo, keretse
igihe ryatse umuyobozi akiri hafi cyane ku buryo yaba atagishobora guhagarara mu
buryo butamuteza ibyago; nyamara iyo ikimenyetso kiri mu masangangano umuyobozi
arenze umurongo wo guhagarara cyangwa ikimenyetso muri ubwo buryo, ashobora
kwambukiranya amasangano gusa ari uko atateza abandi ibyago;
c) itara ry'icyatsi rivuga: uburenganzira bwo kurenga icyo kimenyetso.
2. Itara ritukura, itara ry'umuhondo ritamyatsa n’iry'icyatsi kibisi, ashobora
gusimburwa uko akurikirana na kamwe cyangwa uturangacyerekezo tw'ibara ritukura,
iry'umuhondo cyangwa icyatsi kibisi.
Utwo turangacyerekezo dusobanura kimwe n'amatara ariko icyo tubuza cyangwa icyo
dutangira uburenganzira kigarukira ku byerekezo byerekanwa n'utwo
turangacyerekezo.
3. Iyo itara rimwe cyangwa menshi y'inyongera agaragazwa n'akarangacyerekezo
kamwe cyangwa twinshi ducaniwe rimwe n'itara ritukura cyangwa ry'umuhondo,
66
uturangacyerekezo tuvuga uburenganzira bwo gukomeza urugendo gusa mu byerekezo
byerekanwa n'utwo turangacyerekezo upfa kureka abandi bayobozi bakurikije
amategeko kimwe n'abanyamaguru bagahita.
4. Iyo mu itara harimo ishusho y'umunyamaguru imuritswe cyangwa y'igare ibyo
bireba gusa abanyamaguru cyangwa abayobozi b'amagare n'aba velomoteri y'imitende
ibiri.
5. Amatara atukura n'ay'icyatsi kibisi y'ibimenyetso bimulika by'amabara abiri
bisobanura kimwe n'amatara ahuje n'ayaka ku buryo butatu.
Iyo yakiye rimwe asobanura kimwe n'itara ry'umuhondo mu buryo bwakamo amatara
atatu.
Ibimenyetso bimulika mu buryo bw'amatara abiri bishyirirwaho nk'abanyamaguru;
muli icyo gihe,itara ritukura n'iry'icyatsi kibisi asobanura uko akurikiranye ko bibujijwe
n'uko byemewe kwinjira mu muhanda, urugero: kurangira kwemererwa kwerekanwa
n'uko itara ry'icyatsi kibisi rimyatsa.
6. Iyo ikimenyetso kimurika cyagenewe ibinyabiziga kidakora, itegeko rigenga
gutambuka mbere kw'iburyo rirakurikizwa, keretse iyo hari icyapa cyerekana ko
uturutse inzira iyi n'iyi ariwe uhita mbere y'abaturutse mu zindi.
7. Iyo ikimenyetso kimurika cyagenewe ibinyabiziga bihagaze hakomeje gukora
amatara atukura ku yindi nzira abayobozi bagenda mu nzira nyabagendwa abo
ikimenyetso kimurika cyakomeje kwaka bashobora kurenga icyo kimenyetso bapfa gusa
kubigirana ubwitonzi budahuga no kubanza kumenya,bakurikije nk'ibivugwa mu
ngingo ya 15 n'iya 26, ko batatera ibyago cyangwa imbogamizi abandi bagenzi bo mu
nzira nyabagendwa.
Ingingo ya 105 :.
1. Itara ritukura rishyirwa hejuru y'itara ry'icyatsi kibisi.
Iyo ikimenyetso kimulika gifite itara ry'umuhondo, iri rishyirwa hagati y'itara ritukura
n'itara ry'icyatsi kibisi.
Amatara y'inyongera agizwe n'akarangacyerekezo k'ibara ry'icyatsi kibisi, ashyirwa mu
nsi cyangwa iruhande rw'itara ry'icyatsi kibisi.
2. Amatara akurikirana ku buryo bukurikira:
a) ku bimenyetso by'uburyo bw'amatara atatu
1. itara ry'umuhondo ryaka nyuma y'itara ry'icyatsi kibisi;
2. itara ritukura ryaka nyuma y'itara ry'umuhondo;
3. Itara ry'icyatsi kibisi ryaka nyuma y'itara ritukura;
b) ku bimenyetso by'uburyo bw'amatara abiri
67
Itara ritukura n'itara ry'icyatsi kibisi azima akurikirana yabanje kwakirizwa rimwe.
3. Ubuso bumurika bw'amatara bukozwe n'uruziga rw'umurambararo wa
santimetero 18 kugeza kuri santimetero 21 naho umurambararo ntarengwa ugeze kuri
santimetero 5 ku matara y'inyongera yashyiriweho abanyamaguru ku buhagarike
ntarengwa bungana na metero imwe na santimetero 50.
Ingingo ya 106 :
1. Ibimenyetso bimulika byerekana uburyo bwo kugendera mu muhanda
kw'ibinyabiziga bishyirwa iburyo bw'umuhanda ukurikije icyerekezo abagenzi bireba
baganamo.
Ariko, bishobora no gushyirwa ibumoso cyangwa hejuru y'umuhanda n'ahandi hose
bitunganiye uburyo bwo kugendera mu muhanda, kugira ngo birusheho kugaragara
neza.
2. Ibimenyetso bimulika byo kugendera mu muhanda biri mu buryo bw'amatara
abiri bishobora gushyirwa hejuru y'ibisate by'imihanda bikavuga ibi bikurikira:
a) itara ritukura, ryitiriwe umusaraba wa Mutagatifu Andreya risobanura ko kugenda
kuri icyo gisate cy'umuhanda rigenga, bibujijwe ku bayobozi bakigana;
b) itara ry'icyatsi kibisi risa n'akarangacyerekezo gafite isonga ryerekeye hasi,
risobanura ko kugenda ku gisate cy'umuhanda rigenga byemewe ku bayobozi bakigana.
3. Ahantu uburyo bwo kugendera mu muhanda byerekanwa n'ibimenyetso
bimurika, ibinyabiziga bishobora kuhagenda biteganye n’aho umubare wabyo utatuma
biba ngombwa.
ICYICIRO CYA II:Ibimenyetso by' amatara amyatsa.
Ingingo ya 107
1. Kugirango berekane ahantu habi cyane; hakoreshwa ikimenyetso cy'itara
ry'umuhondo rimyatsa rivuga: uburengazira bwo gutambuka icyo kimenyetso
barushijeho kwitonda.
Iryo tara rigomba kugaragara nijoro no ku manywa, ntacyo rihindura ku mategeko
agenga uguhita mbere.
2. Iyo itara ry'umuhondo rimyatsa rikoreshejwe mu masangano y'amayira
ahwanyije agaciro, rishyirwa kuri buri nzira cyangwa hagati y'amasangano ku buryo
ribonwa n'umuyobozi wese ugiye kuyinjiramo.
3. Iyo itara ry'umuhondo rimyatsa riri ku kintu kimwe n'ibimenyetso bimurika
byerekana uburyo bwo kugendera mu muhanda, cyangwa hafi yacyo, ntirishobora
kwakira rimwe na byo.
ICYICIRO CYA III: Ibikoresho ngarura-rumuri.
68
Ingingo ya 108 :
1. Imbibi ziri ku mpera z'ubwihugiko bw'abanyamaguru kandi ziri mu muhanda
kimwe n'imbibi n'ibindi bikoresho bigenewe gutuma bagenda mu muhanda nta
muvundo zisigwa irangi ry'umuhondo ngarurarumuri.
2. Amatara cyangwa ibikoresho ngarura-rumuri bikoreshwa kugirango bigaragaze
inkengero z'inzira nyabagendwa bigomba gushyirwaho ku buryo abagendera kuri iyo
nkengero ihwanye n'uburyo bwo kugendera mu muhanda babona gusa iburyo bwabo
iby'ibara ritukura cyangwa risa n'icunga rihishije naho ibumoso bwabo, iby'ibara ryera.
UMUTWE WA IV: IBIMENYETSO BIRI MU MUHANDA
Ingingo ya 109 :
Ibimenyetso byo mu muhanda ni ibimenyetso byashyizwe mu muhanda cyangwa ku
nkengero z'utuyira tw'abanyamaguru cyangwa inkengero zigiye hejuru ku muhanda
bigenewe gutunganya uburyo bwo kugendera mu muhanda cyangwa kuburira cyangwa
se kuyobora abagendera mu muhanda.
Bishobora gukoreshwa byonyine, cyangwa biri kumwe n'ibindi bimenyetso.
Bishushanyije ku mugereka wa 6 w'iri teka.
ICYICIRO CYA I: Ibimenyetso birombereje
Ingingo ya 110 :
1. Ibimenyetso birombereje bigizwe n'imirongo iteganye n'umurongo ugabanya
umuhanda mo kabiri.
Bishobora kuba bigizwe na:
a) Umurongo udacagaguye;
b) Umurongo ucagaguye;
c) Umurongo udacagaguye n'umurongo ucagaguye ibangikanye.
2. Umurongo wera udacagaguye uvuga ko umuyobozi wese abujijwe kuwurenga.
Kandi birabujijwe kugendera ibumoso bw'umurongo wera udacagaguye, iyo uwo
murongo utandukanya ibyerekezo byombi by'umuhanda.
3. Umurongo ucagaguye uvuga ko buri muyobozi abujijwe kuwurenga, keretse mu
gihe agomba kunyura ku kindi kinyabiziga, gukatira ibumoso, guhindukira cyangwa
kujya mu kindi gice cy'umuhanda.
Iyo uduce tw'umurongo ucagaguye ari tugufi kandi twegeranye cyane, tuvuga ko
umurongo ukomeza wegereje.
4. Iyo umurongo wera ukomeje n'umurongo wera ucagaguye ubangikanye
umuyobozi agomba kwita gusa ku murongo urushijeho kumwegera.
69
Umuyobozi warenze umurongo ucagaguye n'umurongo udacagaguye ibangikanye
kugirango anyure ku kindi kinyabiziga ashobora kwongera kuyirenga kugira ngo
asubire mu mwanya we ukwiye mu muhanda.
5. Mu muhanda ufite igice banyuramo gikikijwe n'uduce tugari tudafatanye tw'ibara
ryera, ibinyabiziga bigenda buhoro n'ibinyabiziga bitwara abantu muri rusange,
bigomba kunyura muri icyo gice cy'umuhanda, bishobora nyamara kunyura mu gice
gikurikiyeho ibumoso bishaka kunyura ku bindi binyabiziga bipfa gusa kugaruka mu
mwanya wabyo ukwiye mu muhanda bikimara kubinyuraho.
6. Igice cy'inzira nyabagendwa kigarukira ku mirongo ibiri yera icagaguye
ibangikanye kandi gifite ubugari budahagije kugira ngo imodoka zitambuke neza, kiba
ari agahanda k’amagare.
7. Umurongo wera udacagaguye ushobora gucibwa ku nkombe nyayo y'umuhanda,
umusezero w'inzira y'abanyamaguru cyangwa w'inkengero y'umuhanda yegutse
kugirango biboneke ku buryo burushijeho.
8. Umurongo w'umuhondo ucagaguye uciye ku nkombe nyayo y'umuhanda,
umusezero w'inzira y'abanyamaguru cyangwa w'inkengero y'umuhanda yegutse, bivuga
ko uguhagarara umwanya munini bibujijwe kuri uwo muhanda ku burebure bw'uwo
murongo.
9. Umurongo mugari wera udacagaguye ushobora gucibwa ku muhanda kugirango
ugaragaze inkombe mpimbano yawo.
Igice cy'umuhanda kiri hakurya y'uwo murongo kigenewe guhagararwamo umwanya
muto n'umwanya munini keretse kubyerekeye imihanda irombereje y'ibisate byinshi
n'imihanda y'imodoka.
Intangiriro n'iherezo by'aho hantu hahagararwamo umwanya munini bishobora
kugaragazwa n'umurongo wera udacagaguye wambukiranya umuhanda.
Imyanya ibinyabiziga bigomba guhagararamo ishobora kugaragazwa n'imirongo yera
yambukiranya umuhanda.
10. Mu gihe iyo mirongo nta kundi yagenwe, imirongo yera irombereje igomba kugira
ubugari buri hagati ya santimetero 10 na santimetero 15, naho imirongo migari igomba
kugira ubugari buri hagati ya santimetero 40 na santimetero 60.
Uburebure n'ubutandukane by'uduce tw'umurongo ucagaguye bizaba ku buryo
bukurikiranye hagati ya metero 1 na metero 5 no hagati ya metero 3 na metero 15.
11. Imirongo yera irombereje ishobora gusimburwa n'imitemeri hakurikijwe ibi
bikulikira:
a) Umurongo udacagaguye ugizwe n'imitemeri y'ibara ryera cyangwa risa n'icyuma, iri
mu ntera ngufi igenda ingana hagati yayo;
b) Umurongo ucagaguye ugizwe n'imitemeri y'ibara ryera cyangwa risa n'icyuma
ishyizweho mu dutsiko muri two imisumari igashyirwa mu ntera ngufi kandi ikagenda
70
ingana hagati yayo, utwo dutsiko twose natwo ubwatwo tukaba dutandukanijwe
n'intera igiye isumbaho.
12. Ibimenyetso by'agateganyo bigizwe n'imitemeri y'ibara risa n'icunga rihishije
bishobora gusimbura imirongo yera irombereje, idacagaguye n’icagaguye hakurikijwe
amabwiriza yashyizweho mu gika cya 11 cy'iyi ngingo.
Ibimenyetso by'agateganyo bivanaho agaciro k'ibimenyetso birombereje byera biri
ahantu hamwe.
ICYICIRO CYA II:Ibimenyetso byambukiranya
Ingingo ya 111 :
1. Umurongo mugari wera udacagaguye uciye ku buryo bugororotse ku nkengero
y'umuhanda werekana aho abayobozi bagomba no guhagarara akanya gato gategetswe
babyeretswe n'icyapa n° B, 2 a, cyangwa na B,2b (STOP) cyangwa ikimenyetso kimurika
cyerekana uburyo bwo kugendera mu muhanda.
2. Umurongo ugizwe na mpande-eshatu nyampanga zifite amasonga yerekeye aho
abayobozi zireba baturuka kandi uciye ku buryo bugororotse ku nkengero y'umuhanda
werekana aho abayobozi bagomba guhagarara akanya gato iyo bishoboka, kugira ngo
batange inzira hakulikijwe icyapa n° B,1 (mpandeshatu ifite rimwe mu masonga rireba
hasi).
3. Ahanyurwa n'abanyamaguru haciye imirongo yera iteganye n’umurongo
ugabanya umuhanda mo kabiri mu burebure bwawo.
4. Ahanyura abayobozi b'amagare n'aba velomoteri zifite imitende ibiri
bambukiranya umuhanda haciye imirongo ibiri icagaguye igizwe na kare cyangwa
ingirwamyashi by'ibara ryera.
5. Imirongo yera yambukiranya umuhanda, igomba kuba ifite ubugari buri hagati
ya santimetero 20 na santimetero 60.
Impande za kare zera zigomba kugira umubyimba uri hagati ya santimetero 40 na
santimetero 60.
Ubutambike bwa mpande eshatu n'ubw'ingirwamyashi bugomba kugira ubugari buli
hagati ya santimetero 40 na santimetero 60 kandi ubuhagarike bugomba kuba hagati
ya santimetero 50 na santimetero 70.
ICYICIRO CYA III: Ibindi bimenyetso.
Ingingo ya 112:
1. Uturangacyerekezo dutoranya tw'ibara ryera dushobora gushyirwa hafi
y'amasangano.
Utwo turangacyerekezo twerekana igisate cy'umuhanda abayobozi bagomba gukurikira
kugira ngo bagane mu cyerekezo cyerekanwa n'utwo turangacyerekezo.
71
Kandi mu masangano abayobozi bagomba gukulikira icyerekezo, cyangwa kimwe mu
byerekezo byerekanwa ku gisate cy'umuhanda barimo.
2. Umurongo uciyemo uduce umenyesha ahegereye umurongo ukomeje ushobora
kuzuzwa n'uturanga gukata tw'ibara ryera.
Utwo turangacyerekezo tumenyesha igabanurwa ry'umubare w'ibisate by'umuhanda
bishobora gukoreshwa mu cyerekezo bajyamo.
3. Ibyandikishijwe ibara ryera mu muhanda bishobora kuzuza ibyerekanwa
n'ibyapa.
4. Ibyerekezo binyuranye bishobora kwerekanwa ku bisate by'umuhanda.
5. Aho ibinyabiziga bitwara abantu muli rusange bihagarara, ahabujijwe
guhagararwa igihe hakulikijwe ingingo ya 33, 3, g, hashobora kugaragazwa
n'ibishushanyo by'ibara ryera.
6. Uturangacyerekezo n'inyuguti z'ibyanditse bigomba kugira nibura uburebure bwa
metero 2 na santimetero 50 keretse aho imivuduko yo kwegera aho biri itarenga
kilometero 50 mu isaha n'ubugari bwabyo bugomba kuba hagati ya santimetero 10 na
santimetero 30.
7. Imyanya y’aho ibinyabiziga bibujijwe kunyura cyangwa bitegeka ibinyabiziga
kunyura mu cyerekezo iki n'iki, bishobora kugaragazwa ku butaka n'imirongo iberamye
iteganye yera, ifite ubugari buli hagati ya santimetero 10 na santimetero 15 kandi
itandukanijwe na santimetero kuva kuri 20 kugeza kuri santimetero 30.
UMUTWE WA V: IBIMENYETSO BYEREKANA-IMIRIMO N' INKOMYI.
Ingingo ya 113 :
1. Ibimenyetso byerekana imirimo mu nzira nyabagendwa bishyirwaho n'uyikora.
Iyo hagomba gukoreshwa ibyapa byerekeye gutambuka mbere, ibyapa bibuza, ibyapa
bitegeka, ibyapa byerekeye guhagarara akanya gato n'akarekare cyangwa ibimenyetso
birombereje by'agateganyo byerekana ibisate by'umuhanda, ibyo bimenyetso
ntibishobora gushyirwaho nta ruhushya rwa Perefe cyangwa urw'intumwa ye.
Urwo ruhushya rusobanura buri gihe ibimenyetso bizakoreshwa.
Ibimenyetso byo mu muhanda bigomba kuvanwaho n'ukora imirimo ikimara kurangira.
2. Ibimenyetso by'inkomyi bishyirwaho:
- n'ubutegetsi bushinzwe inzira nyabagendwa, iyo ari inkomyi idaturutse ku muntu;
- n'uwateye iyo nkomyi.
Iyo uwateye iyo nkomyi atabikoze, ibyo bigomba gukorwa n'umutegetsi ushinzwe
iby'umuhanda, amafranga yakoreshejwe muri iyo mirimo ashobora kwishyuzwa
uwananiwe kuyikoresha.
72
Ingingo ya 114 :
1. Iyo imirimo cyangwa inkomyi biri ahantu hatoya bigomba gushyirwaho
ibimenyetso bikurikira:
a) hagati ya nimugoroba na mu gitondo amatara abishyiraho imbibi, abitandukanya
kandi yaka ku buryo buhagije kugirango aboneke muri metero 150 byibura, igihe ijuru
rikeye.
Amatara aba atukura ku mpande zambukiranya umuhanda uhereye k'umurongo
w'indinganire w'umuhanda, kandi ayo matara akaba yera cyangwa asa n'amabara
y'umuhondo ku ruhande cyangwa ku mpande z'uburebure bw'umuhanda abagenzi
banyuramo.
b) hagati ya mu gitondo na nimugoroba, utubendera dutukura dufite byibura
santimetero 50 z’uruhande.
Ikindi kandi, iyo hari imirimo ikorwa, ikimenyetso n° A,15 (imirimo ikorwa mu
muhanda) gifite byibura santimetero 40 z’uruhande, gishyirwa kuri buri mpera ku
buryo abahaza baza bakireba.
2. a) - Igihe ikorwa ry'imirimo ribangamiye cyane cyangwa buke uburyo bwo
kugenda mu nzira nyabagendwa, ahakorerwa imirimo hagaragazwa ku buryo
bukurikira:
- ahitaruye, ni ikimenyetso n° A, 15 (imirimo ikorwa mu muhanda);
- aho imirimo ikorerwa, n'uruzitiro ruri ku mpera zombi.
Iyo, kubera impamvu iyo ariyo yose, mu muhanda cyangwa igice cyawo bibujijwe
kunyurwamo bidashobora kuzitirwa hose ku manywa, utubendera dutukura
twongerwa ku burebure bw'uruzitiro kugirango tugaragaze neza ubugari bwose
bw'ahadashobora kunyurwa n'abagenzi.
b) Iyo mu muhanda, imirimo yihariye ubugari butuma abayobozi bagomba kuva mu
mwanya wabo usanzwe kugirango bakomeze urugendo, ikimenyetso n° D,2
(ahategetswe kunyurwa) gifite akarangakerekezo kabogetse kareba hasi kuri dogere
zenda kungana na 45 gishyirwa aho imirimo irangirira mu ruhande rugendwamo.
Iyo ubwo bugari budatuma ibisikana ry'ibinyabiziga bibiri rishoboka hagomba
guteganywa ahabigenewe mu ntera zitegeranye kugira ngo abayobozi bashobore
kuhahagarara.
Iyo myanya igaragazwa n'ikimenyetso n° D,1.c (kwirinda). Iba yegeranye bihagije umwe
n'undi kugirango buri gice cy'umuhanda kiyitandukanya kibonwe neza mu burebure
bwacyo bwose n'umuyobozi wegereye umwe muri yo mu burebure bwacyo bwose.
Uburyo bwo kugendera kuri buri gice bigengwa n'ibimenyetso n° B, 5 (birabujijwe
kunyura mu mpatanwa iyo ikinyabiziga kiguturutse imbere) na n° B,6 (gutambuka
mbere ku binyabiziga biturutse imbere).
c) Iyo kugenda byemewe gusa ku gice cy'umuhanda cyasigaye gishobora
kugenderwamo, utuzitiro turi ku mpera y'aho imirimo ikorerwa ari naho bahera
73
kubuzwa kugenda, rugomba kuzuzwa hagati yarwo n'ikimenyetso n° C,1 (icyerekezo
kibujijwe kunyurwa n'umuyobozi wese).
d) Iyo bibujijwe kugenda mu byerekezo byombi by'umuhanda ukorerwamo imirimo,
uruzitiro ruri kuri buri mpera zaho rugomba kugira hagati yarwo ibyapa n° C,2 a
(birabujijwe kunyura mu byerekezo byombi ku muyobozi uwo ariwe wese) cyangwa
icyapa n° C, 2b (birabujijwe kunyura mu byerekezo byombi ku muyobozi uwo ari wese,
keretse abahatuye).
e) Iyo kuyobya umuhanda ari ngombwa, bigaragazwa kuva aho uhera no ku burebure
bwawo wose n'icyapa cyerekana gishushanyije kuri n° E,5a cyangwa kuri n° E, 5C
z'umugereka wa 4 w'iri teka.
Iyo aho umuhanda uyoborejwe atariho imirimo itangirira icyapa n° C, 2b gishyirwa
iruhande rw'icyapa n° E, 5 a cyangwa E,5 c.
f) Kuva bwije kugeza bukeye, uruzitiro n'ibyapa biramurikwa kandi amatara atukura
ashyirwa ku bugari bwose bw'igice cy'inzira nyabagendwa kitagendwamo kandi hagati
ya rimwe n'irindi hakaba intera itarenze metero imwe. Ku burebure bw'uruhande
cyangwa bw'impande abagenzi bagendaho ahakorerwa imirimo hashyirwa imbibi
zigizwe n'amatara yera cyangwa yenda kuba umuhondo hagati y'itara n'irindi hakaba
intera itarenze metero 30.
3. Uruzitiro rugizwe n'umugozi ufite ubugari buri hagati ya santimetero 10 na
santimetero 20, rumanitswe ku buhagarike buri hagati ya santimetero 80 na metero 1
na santimetero 10 uhereye ku butaka, cyangwa kigizwe n'urudandi rufite ubugari buri
hagati ya santimetero 5 na santimetero 10.
Uwo mugozi n'izo ndandi bigabanyijwemo ibice bifite hafi santimetero 50, bitukura
n'iby'umweru ku buryo bukurikiranye kandi biriho ibikoresho cyangwa ibintu
ngarurarumuri.
4. Ibyapa bikoreshwa mu kugaragaza ahakorerwa imirimo bigomba kuba bifite
ibipimo bikulikira:
a) Ibyapa biburira: santimetero 90 z'uruhande, nyamara iyo bitewe n'aho bishyirwa icyo
gipimo gishobora kugabanywa kugeza kuri santimetero 70;
b) ibyapa bibuza n'ibitegeka: santimetero 70 z'umurambararo.
Ibyo byapa bigomba kugaragazwa kuva bwije kugera bukeye n'urumuri rwihariye
cyangwa n'amatara yo ku muhanda, cyangwa n'ibintu ngarura-rumuri; igihe ijuru
rikeye, intera y'ahagaragara igomba kuba byibura metero 100.
UMUTWE WA VI AMATEGEKO ANYURANYE
Ingingo ya 115 :
Ibyapa byavuzwe kuva ku ngingo ya 92 kugeza kuya 103, kubyerekeye uko bikoze,
amabara, ibigereranyo, n'ibyanditsweho bigomba guhura n'ingero zishushanyije mu
migereka ya 1 kugeza kuwa 4 y'iri teka.
Ingingo ya 116 :
74
1. Ku mihanda yagenwe na Minisitiri ushinzwe imirimo ya Leta, ibyapa biburira
n'ibyapa byerekana bigomba kugaragazwa kuva bwije kugera bukeye n'urumuri
rwihariye cyangwa n'amatara ku mihanda cyangwa n'ibintu ngarurarumuri; igihe ijuru
rikeye, intera y'ahagaragara igomba kuba byibura metero 100.
2. Kuri iyo mihanda nyine ibyapa bibuza n'ibitegeka bigomba kugaragazwa ku buryo
bumwe iyo abagenzi bagomba kubikurikiza nijoro no ku manywa.
3. Ibyapa B,7a na B,7b bigomba iteka kumurikwa cyangwa kugarura urumuri ku
buryo bigaragarira nibura mu ntera ya metero 100 igihe ijuru rikeye.
Ingingo ya 117 :
Birabujijwe kwandika ku cyapa kigenga uburyo bwo kugendera mu muhanda ikintu
cyose kidafitamye isano n'icyo kihabereye.
Nyamara ibyapa biburira uretse icyapa n° B,1 (amasangano umuyobozi agomba
guhamo inzira abagenda mu nzira agiye kwinjiramo) n'ibyapa byerekana, bishobora
gushyirwaho urwibutso rw'uwabitanze cyangwa rw'umuryango wemerewe gushyiraho
ibyo byapa, urwo rwibutso rupfa gusa kudafata umwanya urenze 1/6 cy'ubuso
bw'icyapa.
Ingingo ya 118 :
1. Birabujijwe gushyira ku nzira nyabagendwa ibyapa byamamaza, ibimenyetso
biranga cyangwa ibindi bikoresho bituma abayobozi bahuma, bibayobya, byerekana
cyangwa byigana, n'iyo byaba igice, ibyapa byakwitiranywa n'urikure n'ibyapa cyangwa
bikagirira nabi ku buryo ubwo aribwo bwose akamaro nyako k'ibimenyetso bihuje
n'amategeko.
2. Birabujijwe kumurikisha itara rijya gutukura cyangwa rijya gusa n'icyatsi kibisi,
ku cyapa cyose cyamamaza ikimenyetso kiranga cyangwa igikoresho cyose kiri ahantu
ha metero 75 uvuye ku kimenyetso kimurika, ku buhagarike buri munsi ya metero 7
uhereye ku butaka.
Ingingo ya 119 :
Inkombe z'inzira nyabagendwa cyangwa z'umuhanda zishobora kugaragazwa
n'ibikoresho ngarurarumuri.
Ibyo bikoresho bigomba gushyirwaho ku buryo abagenzi babona gusa iburyo bwabo
iby'ibara ritukura cyangwa ibisa n'icunga rihishije naho ibumoso bwabo bakabona
iby'ibara ryera.
Ingingo ya 120 :
1. Uretse ibivugwa ku buryo bweruye muri iri teka, ibimenyetso byose biteganywa
naryo bishyirwa gusa ku nzira nyabagendwa n'abo itegeko ribihera ububasha.
Iyo amashami y'umuhanda alimo ibinyabiziga byinshi, abapolisi bashinzwe kubahiriza
umutekano mugihe byihutirwa bashobora gushyiraho ibimenyetso bigenewe kuyobya
75
ibigendera mu muhanda; ibyo bimenyetso biherako bivanwaho iyo ibinyabiziga
bitangiye kugenda ku buryo busanzwe.
Ibyapa bikoreshwa bisa na kimwe mu byatanzweho urugero n° A, 30 na A,31 biri ku
ngereka n° 1 y'iri teka.
2. Birabujijwe gukoresha ibimenyetso byerekeye uburyo bwo kugendera mu
muhanda ibindi bitari ibiteganyijwe muri iri teka.
3. Ibimenyetso byateganijwe muli iri teka n'ibyo byonyine bishobora gukoreshwa
byereka abagenzi icyo bishaka kuvuga.
IGICE CYA 5: IBIRANGA IBINYABIZIGA
UMUTWE WA 1: IYANDIKWA RY'IBINYABIZIGA
Ingingo ya 121 :
1. Hashyizweho "ibitabo bitandatu" by'amashakiro byanditsemo nomero
zikurikiranye z'ibinyabiziga bigendeshwa na moteri kimwe n'iza romoruki n'iza
makuzungu, uretse iza romoruki ntoya :
1) igitabo cy'amashakiro y'ibinyabiziga by'abikorera ku giti cyabo;
2) igitabo cy'amashakiro y'ibinyabiziga bya za ambasade n'iby'imiryango ifite
ubusonerwe nk'ubwa ambasade ku misoro no ku mahoro, kimwe n'iby'abakora muri
izo za ambasade no muri iyo miryango;
3) igitabo cy'amashakiro y'ibinyabiziga by'ubutegetsi bwa Leta, iby’imishinga ya Leta
n'iby'ibigo bya Leta byigenga n’ibigengwa na Leta;
4) igitabo cy'amashakiro y'ibinyabiziga by'Ingabo z'Igihugu n’ibya Polisi y’Igihugu;
5) igitabo cy’amashakiro y’ibinyabiziga bya Polisi y’Igihugu ;
6) igitabo cy’amashakiro y’ibinyabiziga byinjijwe mu gihugu by’agateganyo.
2. Imikoreshereze y'igitabo cy'amashakiro y'ibinyabiziga by'abikorera ku giti cyabo,
icy’ibinyabiziga byinjijwe mu gihugu by’agateganyo. n'icy'ibinyabiziga bya za ambasade
n'imiryango ifite ubusonerwe, bishinzwe ibiro by'imisoro .
3. Imikoreshereze ya buri gitabo mu bindi bitabo by'amashakiro, bishinzwe
umutegetsi cyangwa abategetsi bashyirwaho ku buryo bwihariye na Perezida wa
Repubulika.
Ingingo ya 122 :
1. Ibinyabiziga byavuzwe mu ngingo ya 121 ntibishobora kugenda mu nzira
nyabagendwa bitarabanje kwandikwa bisabwe na nyirabyo ku giti cye cyangwa undi
muntu ubikoresha .
2. Nyamara, ntibigomba guhabwa inomero zo mu Rwanda:
a) ibinyabiziga byinjijwe mu Rwanda by'agateganyo n'abantu badasanzwe bahatuye
kandi ibyo binyabiziga bifite inomero ibiranga yatanzwe n'ubutegetsi bw'igihugu
cyemeye amasezerano y'i Viyeni yo kuwa 8 ugushyingo 1968 yerekeye uburyo bwo
76
kugendera mu muhanda, kimwe n'ikimenyetso kibiranga giteganyijwe mu ngingo ya 37
y'ayo masezerano.
b) mu gihe kitarenze amezi cumi n’abiri y’igihe byinjiriye, ibinyabiziga byinjijwe mu
Rwanda bizanywe n'abantu bahatuye cyangwa se bagomba kuhatura kandi bifite
inomero ibiranga n'ikimenyetso kibiranga gikurikije ibyategetswe haruguru.
Ingingo ya 123 :
A. Iyandikwa ry'ibinyabiziga by'abantu bikorera ku giti cyabo cyangwa ibya za
ambasade cyangwa imiryango ifite ubusonerwe nk'ubwa za ambasade no ku bakozi b'izo
za ambasade n'iyo miryango risabwa ibiro by'imisoro. Iryo saba rihekerezwa n'ibi
bikurikira:
1. Iyo ari ikinyabiziga gishya: icyemezo cy'uwagikoze cyangwa cy'uwagicuruje, cyemeza
ko ikinyabiziga cyatanzwe ari gishya kandi kikerekana:
a) ingeri y'ikinyabiziga;
b) ikimenyetso cyangwa izina ry'uwagikoze ikinyabiziga;
c) ubwoko bwacyo;
d) inomero ya shasi y'ikinyabiziga;
e) inomero ya moteri y'ikinyabiziga;
f) ingufu za moteri;
g) uburemere bw'ikinyabiziga igihe gifite ibyangombwa byacyo byose;
h)uburemere ntarengwa bwemewe bw'ikinyabiziga;
i) umubare ntarengwa w'abagenzi;
j) umwaka ikinyabiziga cyakorewemo.
2. iyo ari ikinyabiziga gishaje:
a) niba ikinyabiziga cyari cyarandikishijwe mu Rwanda iryo saba riherekezwa n'ikarita
iranga ikinyabiziga yatanzwe mu gihe ikinyabiziga giherutse kwandikwa;
b) niba ikinyabiziga kitarandikishwa mu Rwanda, iryo saba riherekezwa n'inyandiko
y'ibigaragaza ibinyabiziga byavuzwe mu gika cya mbere cy'iyi nteruro.
3. Ukurikije uko ikinyabiziga kimeze , isaba riherekezwa n’inyandukuro y'icyemezo
kivuga ko icyo kinyabiziga gitangiye gukora cyangwa cyaje kitazatinda.
B. Ibinyabiziga by'ubutegetsi n'iby'ibigo byigenga kimwe n'ibinyabiziga by'Ingabo
z'Igihugu bihabwa inomero n'ubutegetsi bubigenga kandi bakamenyesha ibiro
by'imisoro ibiranga ibyo binyabiziga kimwe n'ibimenyetso byahawe.
UMUTWE WA II: IKARITA IRANGA IKINYABIZIGA
Ingingo ya 124 :
1. Iyandikwa ry'ibinyabiziga by’abantu bikorera ku giti cyabo cyangwa ibya za
ambasade cyangwa imiryango ifite ubusonerwe cyangwa abakozi b'izo za ambasade
n'iyo miryango rigaragazwa no guhabwa ikarita ikiranga "ikarita y'ibara ry’umuhondo
" ikurikije urugero ruri ku mugereka wa II w'iri teka.
77
2. Ikintu cyose cyatuma hahindurwa ibyanditswe bireba nyiri karita cyangwa
ibiranga ikinyabiziga kigomba kumenyeshwa mu minsi umunani ibiro by'imisoro, haba
mu magambo cyangwa mu ibarwa ishinganye; iyo karita igomba hakurikijwe uko ibintu
bimeze, gushyikirizwa ibiro by'imisoro, itangishijwe intoki cyangwa yometse ku ibaruwa
ishinganye kugirango bayihindure.
Mu gihe ikinyabiziga gitanzwe ikarita ikiranga yatanzwe mbere yandikwa ku izina
ry'ugihawe.
3. Umuyobozi w'ikinyabiziga agomba kwerekana ako kanya ikarita iranga
ikinyabiziga igihe cyose umukozi ubigenewe ayimwatse.
UMUTWE WA III: INOMERO IRANGA IKIBITANDUKANYA, IBIMENYETSO NDANGA.
Ingingo ya 125 :
a) Ibinyabiziga by'abikorera ku giti cyabo, ibya za Ambasade, iby'imiryango ifite
ubusonerwe, iby'abakozi b'izo za ambasade cyangwa b'iyo miryango:
1) Buri kinyabiziga na buri romuruki bihabwa nimero ibiranga ishyirwa ku cyapa
cy'inyuma gifite ibikiranga biteganijwe mu ngingo ya 126. Ku byerekeye ibinyabiziga
bigendeshwa na moteri, iyo nimero itangwa hakoreshejwe ibyapa bibiri.
2) Ikinyabiziga cyemererwa gusa kugenda mu nzira nyabagendwa iyo cyambaye
nimero iranga cyahawe.
3) Iyo ikinyabiziga kitagikora , cyangwa cyoherejwe mu mahanga burundu, ibyapa
ndanga bigomba mu gihe cy'amezi abiri gukurwaho bikoherezwa mu biro by'imisoro,
biherekejwe n'ikarita ndanga n'inyandiko isobanura impamvu byoherejwe.
Iyo mu gihe kimaze kuvugwa, ny'iri nimero ndanga aronse ikindi kinyabiziga ashobora
gusaba ibiro by'imisoro uruhushya rwo kwambika ikinyabiziga cye gishyashya ibyapa
yari asanganywe; iryo saba riherekezwa n'ikarita ndanga kugira ngo ivugururwe.
b) Ibinyabiziga bya Leta, iby'Ingabo z'Igihugu n’ibya Polisi y’Igihugu.
1) Nimero ziranga z'ibyo binyabiziga zishyirwa ku byapa by'icyuma bikorwa
hakurikijwe amabwiriza y'ubutegetsi bugenga ibyo binyabiziga.
2) Ihinduka ryose rikozwe ku cyapa kiranga kimwe n'ihagarika burundu
ry'imikorere y'ikinyabiziga bigomba kumenyeshwa ibiro byatanze icyo cyapa.
Ingingo ya 126 :
A. Ibyapa by'ibigenzwa mu muhanda bikozwe mu ibati kandi birangwa
n'ibimenyetso bikurikira:
78
1. Ibinyabiziga bya Leta n’iby’ibigo bigengwa na Leta.
a) Imodoka :
Imbere
Inyuguti GR zikurikiwe n’ imibare 3 kuva kuri 001 kugeza kuri 999. n’inyuguti kuva
kuri A kugeza kuri Z igaragaza urwego rwa Leta ikoreramo.
Inyuma
Imibare itatu kuva kuri 001 kugeza kuri 999 ikurikiwe n’inyuguti kuva kuri A kugeza
kuri Z igaragaza urwego rwa Leta ikoreramo byose bikajya hejuru y’ inyuguti za GR
bisobanura Guvernoma y’ u Rwanda.
b) Imodoka z’ imishinga:
Imbere
Inyuguti GP zikurikiwe n’imibare 3 kuva kuri 001 kugeza kuri 999 bikurikiwe n’inyuguti
kuva kuri A kugeza kuri Z igaragaza urwego rwa Leta ruhagarariye uwo mushinga.
Inyuma
Imibare 3 kuva kuri 001 kugeza kuri 999 ikurikiwe n’inyuguti kuva kuri A kugeza kuri
Z igaragaza urwego rwa Leta uwo mushinga ukoreramo, byose bikajya hejuru y’ inyuguti
za GP bisobanura umushinga wa guverinoma.
c) Amapikipiki n’ibindi byuma by’imipira myinshi bifite moteri bya Leta : Inyuguti
GR ziri hejuru y’imibare 3 kuva kuri 001 kugeza kuri 999 ikurikiwe n’inyuguti kuva
kuri A kugeza kuri Z igaragaza urwego rwa Leta ikoreramo.
d) Amapikipiki n’ibindi byuma by’imipira myinshi bikoreshwa n’imishinga: inyuguti
GP ziri hejuru y’imibare 3 kuva kuri 001 kugeza kuri 999 bikurikiwe n’inyuguti kuva
kuri A kugeza kuri Z igaragaza urwego rwa leta ruhagarariye uwo mushinga.
2. Ibigenzwa mu muhanda by’Abikorera uku giti cyabo:
a) Imodoka:
Imbere
Inyuguti R isobanura Rwanda ikurikiwe: n’inyuguti 2 kuva kuri AA kugeza kuri ZZ
zerekana urwego ruto, imibare 3 kuva kuri 001 kugeza kuri 999 n’inyuguti igaragaza
urwego runini kuva kuri A kugeza kuri Z.
Inyuma
Imibare itatu kuva kuri 001 kugeza kuri 999 ikurikiwe n’ inyuguti kuva kuri A kugeza
kuri Z yerekana urwego runini byose bikajya hejuru y’ inyuguti ya R isobanura Rwanda
ikurikiwe n’inyuguti 2 kuva kuri AA kugeza kuri ZZ zigaragaza urwego ruto.
79
b) Amapikipiki n’ibindi by’imipira bifite moteri:
Inyuguti R ikurikiwe n’inyuguti ebyiri kuva kuri AA kugeza kuri ZZ zerekana urwego
ruto, ziri hejuru y’imibare 3 kuva kuri 001 kugeza kuri999 n’inyuguti yerekana urwego
rukuru kuva kuri A kugeza kuri Z.
c) Rumoruki na za makuzungu:
Inyuguti RL ziri hejuru y’imibare 4 kuva kuri 0001 kugeza kuri 9999.
3. Ibinyabiziga byavanywe mu mahanga n’ abacuruzi babyo:
Imbere
Inyuguti za M( bisobanura ko bicuruzwa); R (Rwanda) ) zikurikiwe n’ inyuguti kuva kuri
A kugeza kuri Z bigaragaza urwego n’imibare 3 kuva kuri 001 kugeza kuri 999.
Inyuma
Imibare itatu kuva kuri 001 kugeza kuri 999 byose biri hejuru y’ inyuguti MR zikurikiwe
n’inyuguti kuva kuri A kugeza kuri Z igaragaza urwego.
4. Ibinyabiziga by’abantu bahagarariye ibihugu byabo mu Rwanda, imiryango
mpuzamahanga n’iy’uturere n’abantu bagengwa n’amategeko yerekeye
uburenganzira buhabwa abahagarariye ibihugu byabo mu byerekeye imisoro na
gasutamo n’ibindi nkabyo uretse ba konsuli bahagarariye ibihugu byabo n’abakozi
ba za konsula :
a) Imodoka
Imbere
Inyuguti CD zibanzirizwa n’umubare werekana uko bagiye bagera mu Rwanda kandi
zikurikiwe n’umubare werekana urwego kuva kuri 01 kugeza kuri 99 n’inyuguti R
isobanura Repubulika y’u Rwanda.
80
Inyuma
Imibare 2 yerekana urwego ikurikiwe n’inyuguti ya R byose bikajya hejuru y’ inyuguti
za CD zibanjirijwe n’umubare ugaragaza uko bagiye bagera mu Rwanda.
b) Amapikipiki n’ ibindi byuma by’imipira myinshi bifite moteri.
Inyuguti CD ziri hejuru zibanjirijwe n’ umubare ugaragaza uko bagiye bagera mu
Rwanda byose biri hejuru y’ imibare kuva kuri 01 kugeza kuri 99 yerekana urwego
ikurikiwe n’ inyuguti ya R isobanura Repubulika y’ Rwanda.
5. Ibinyabiziga bikoreshwa na za konsula:
a) Imodoka
Imbere
Inyuguti CC zibanzirizwa n’umubare werekana uko bakurikirana bagera mu Rwanda
kandi zikurikiwe n’umubare werekana urwego kuva kuri 01 kugeza kuri 99 n’inyuguti
R isobanura Repubulika y’u Rwanda
Inyuma
Imibare 2 kuva kuri 01 kugeza kuri 99 yerekana urwego ikurikiwe n’inyuguti ya R byose
bikajya hejuru y’ inyuguti za CC zibanjirijwe n’umubare werekana uko bagiye bagera
mu Rwanda.
b) Amapikipiki n’ ibindi byuma by’imipira myinshi bifite moteri.
Inyuguti CC ziri hejuru zibanjirijwe n’ umubare ugaragaza uko bagiye bagera mu
Rwanda byose biri hejuru y’ imibare kuva kuri 01 kugeza kuri 99 yerekana urwego
ikurikiwe n’ inyuguti ya R isobanura Repubulika y’ Rwanda.
6. Ibinyabiziga biva mu mahanga by’agateganyo:
a) Imodoka
Imbere
Inyuguti IT zikurikiwe n’imibare ine kuva kuri 0001 kugeza kuri 9999 hamwe n’inyuguti
R isobanura Repubulika y’u Rwanda
Inyuma
Inyuguti za IT zose zikaba hejuru y’ imibare ine kuva kuri 0001 kugeza kuri 9999
ikurikiwe n’ inyuguti ya R isobanura Repubulika y’ u RWANDA.
b) Amapikipiki n’ibindi byuma by’imipira bifite moteri:
Inyuguti IT zigeretse ku mibare ine kuva kuri 0001 kugeza kuri 9999 n’inyuguti ya R
isobanura Repubulika y’u Rwanda.
7. Imodoka z’ Imiryango ishamikiye k’uw’ Abibumbye
a) Imodoka
81
Imbere
Inyuguti za UN zibanjirijwe n’umubare werekana uko bagiye bagera mu Rwanda
zikurikiwe n’imibare 2 kuva kuri 01 kugeza kuri 99 yerekana urwego n’ inyuguti ya R
isobanura Repubulika y’ u Rwanda.
Inyuma
Imibare ibiri kuva kuri 01 kugeza kuri 99 igaragaza urwego ikurikiwe n’inyuguti ya R
byose biri hejuru y’ inyuguti za UN zibanjirijwe n’umubare ugaragaza uko bagiye baza
mu Rwanda.
b) Amapikipiki n’ ibindi byuma by’ imipira myinshi bifite moteri
Inyuguti za UN zibanjirijwe n’umubare werekana uko bagiye bagera mu Rwanda byose
bikajya hejuru y’ imibare ibiri kuva kuri 01 kugeza kuri 99 ikurikiwe n’inyuguti ya R
isobanura Repubulika y’u Rwanda .
8. Ibyapa by’ ibigenzwa mu muhanda mu mazina bwite y’abantu cyangwa
amasosiyeti
Izina bwite ry’umuntu cyangwa isosiyeti ribanjirijwe n’inyuguti ya R isobanura
Repubulika y’u Rwanda.
B. Amabara y’ibyo byapa agenwe ku buryo bukurikira:
Inyuguti n’imibare bifite ibara ry’umukara ku cyapa cy’umweru ku ruhande rw’imbere,
n’umukara ku cyapa cy’umuhondo ku ruhande rw’inyuma ku binyabiziga by’abantu
bikorera ku giti cyabo; bikaba bifite ibara ry’ umukara mu muhondo ku mapikipiki
n’ibindi byuma by’ imipira myinshi.
Bifite ibara ry’umweru mu cyapa cy’umutuku imbere n’inyuma h’imodoka ku bigenzwa
mu muhanda byatumijwe n’ababicuruza.
Bifite ibara ry’ umweru ku cyapa cy’umutuku imbere n’inyuma h’imodoka ku bigenda
mu muhanda bya Leta n’iby’ibigo bigengwa na Leta.
Bifite ibara ry’icyatsi kibisi ku cyapa cy’umweru imbere n’inyuma h’imodoka ku
bigenzwa mu muhanda by’abahagarariye ibihugu byabo, iby’imiryango mpuzamahanga
cyangwa y’uturere ikorera mu Rwanda, iby’abantu bagengwa n’amategeko yerekeye
uburenganzira buhabwa abahagarariye ibihugu byabo mu byerekeye imisoro na
gasutamo n’ibindi nkabyo usibye iby’ imiryango ishamikiye ku muryango w’ abibumbye.
Bifite ibara ry’umukara ku cyapa cy’umuhondo imbere n’inyuma h’imodoka ku
binyabiziga byinjijwe mu Rwanda ku buryo bw’agateganyo.
Bifite ibara ry’umweru ku cyapa cy’ umutuku imbere n’inyuma h’ikinyabiziga ku
mamodoka, amapikipiki n’ibindi byuma by’imipira myinshi bikoreshwa n’imishinga
ikorera mu Rwanda
82
Bizaba bifite ibara ry’ umweru ku cyapa cy’ubururu imbere n’inyuma h’imodoka ku
mamodoka, amapikipiki n’ ibindi byuma by’ imipira myinshi bifite moteri by’ imiryango
ishamikiye ku muryango w’abibumbye.
Bifite ibara ry’ ubururu ku cyapa cy’ umweru imbere n’inyuma h’ibinyabiziga bifite
ibyapa byanditse mu mazina bwite y’abantu cyangwa amasosiyeti.
C. Ingero z’ibyapa n’inyuguti biteye ku buryo bukurikira:
a) Imodoka
Inyuguti n’imibare bingana bitya:
- Ubugari bw’inyuguti: mm55
- Uburebure bw’inyuguti: mm80
- Ubunini bw’imirongo: mm15
- Hagati y’inyuguti n’indi: mm12
- Hagati y’imibare n’inyuguti : mm 53
- Icyapa cy’imbere kigomba kuba gifite nibura mm520 z’uburebure na mm 110
z’ubugari naho icyapa cy’inyuma kikagira nibura mm310 z’uburebure na mm170
z’ubugari.
- Umurongo ugize inyuguti ugomba kugaragara; hagati y’impande z’icyapa
n’icyanditseho hagomba gusigara nibura milimetero 15.
b) Amapikipiki n’ ibindi byuma by’imipira myinshi
Icyapa kigomba kugira nibura uburebure bwa mm200 n’ ubugari bwa mm150
- Ubunini bw’imirongo: mm 10
- Ubugari bw’inyuguti: mm 35
- Uburebure bw’ inyuguti: mm 50
- Hagati y’ inyuguti n’indi: mm 10
Ingingo y’127 :
Ibimenyetso, amabara n’ubunini by’ibyapa by’ibinyabiziga bikoreshwa n’ Ingabo
z’Igihugu na Polisi y’Igihugu bigenwa na Minisiteri zifite izo nzego mu nshingano zazo.
Ingingo ya 128 :
Ibimenyetso , amabara n’ubunini bw’ibyapa by’ibinyabiziga bikoreshwa n’abayobozi
bakuru b’Igihugu bigenwa na Minisitiri ushinzwe Transiporo.
ICYITONDERWA
Igishushanyo cy’ imisozi igihumbi kigomba kugaragara ku cyapa cy’imbere mu mwanya
uri hagati y’ imibare n’inyuguti; naho ku cyapa cy’ inyuma ku modoka kimwe n’icyapa
cy’ amapikipiki, kikagaragara mu mwanya uri hejuru mu nguni y’iburyo.
83
UMUTWE WA IV: KUVUGURURA IBYAPA N'AMAKARITA ARANGA IBINYABIZIGA
Ingingo ya 129 :
1. Kubura icyapa ndanga cyangwa ikarita iranga ikinyabiziga bigomba
kumenyeshwa bidatinze ibiro byabitanze.
2 Nyirubwite ashobora guhabwa ibyapa bishya cyangwa agahabwa
inyandukuro y'ikarita iranga ikinyabiziga bisimbura ibyabuze.
3. Iyo, amaze kubivugurura; icyapa cyangwa ikarita iranga ikinyabiziga byabuze
nyirabyo yongeye kubibona, ategetswe kubisubiza bidatinze.
4. Inyandukuro y'ikarita iranga ikinyabiziga yangiritse, ishobora gutangwa
n'ibiro byatanze iya mbere.
Icyo gihe, uwayisabye agomba gusubiza ikarita yononekaye akimara kubona
inyandukuro yayo.
5. Iyo icyapa cyononekaye ibiro bibishinzwe bizatanga ikindi cyapa kigizwe na
bibiri iyo ari imodoka.
Icyo gihe, uwabisabye agomba gusubiza cya cyapa cyangwa bya byapa yari yahawe
mbere akimara kubona ibindi byapa.
6. Umuntu wese ushoboye kubona icyapa cyangwa ikarita iranga ikinyabiziga
byatakaye asabwe kubisubiza bidatinze ibiro byabitanze.
UMUTWE WA V: ISHYIRWAHO N'ISOMEKA RY'IBYAPA NDANGA N'IKIMENYETSO
GITANDUKANYA
Ingingo ya 130 :
1. Ikimenyetso ndanga kigomba gushyirwa inyuma no hagati y'ikinyabiziga ku
buryo bugaragara bituma gisomeka neza. Kandi ikimenyetso ndanga kigomba kuba
giteye ku buryo bwenda kuba buhagaze kandi ari nyanguni ku murongo ugabanya
ikinyabiziga mo kabiri umuguno wo hejuru ukaba uri kuri metero zitarenga ebyiri
uhereye ku butaka kandi uri ku murongo uteganye nabwo.
Nyamara ku byerekeye imodoka, romoruki na za makuzungu, icyapa ndanga gishobora
gushyirwa inyuma ibumoso bw'ikinyabiziga.
2. Icyapa ndanga kigomba no gushyirwa imbere ya buri modoka kandi giteye
imbere h'imodoka mu buryo bumwe n'ubuteganyijwe ku cyapa ndanga giteye inyuma.
3. Iyo ikimenyetso gitandukanya gishyizwe ku cyapa cyihariye icyo cyapa
kigomba guterwa ku buryo cyanga guhagarara kandi ari nyanguni ku murongo
ugabanya ikinyabiziga mo kabiri mu burebure bwacyo.
Iyo ikimenyetso gitandukanya gishyizwe ku kinyabiziga ubwacyo, kigomba kuba
gihagaze cyangwa cyenda guhagarara ku ruhande rw'inyuma rw'ikinyabiziga.
84
4. Ibyapa ndanga n'ikimenyetso gitandukanya bigomba igihe cyose kuba
bisomeka neza kandi byitaruye.
5. Birabujijwe gushyira inyuguti, imibare cyangwa ibimenyetso ibyo aribyo byose
hafi y’ibyapa ndanga n'ikimenyetso gitandukanya ibiranga. Igihe byatuma bitewe n’uko
bisa, ingano yabyo cyangwa aho biri, hashobora kwitiranywa icyo ibyo byapa bishaka
kuvuga n’icyo izo nyuguti, imibare cyangwa ikimenyetso nabyo bivuga.
UMUTWE WA VI: IYEREKANA KU BINYABIZIGA BIMWE NA BIMWE RY’AMAZINA,
ICUMBI NA NUMERO YO MU GITABO CY'UBUCURUZI BYA BANYIRABYO
N'IYEREKANA RY'UMUBARE NTARENGWA WEMEWE W'ABAGENZI
Ingingo ya 131 :
1. Izina, izina ry'ingereka n'icumbi bya nyirabyo bigomba kwandikwa ku buryo
bugaragara imbere kandi ku ruhande rw'ibumoso h'ibinyabiziga bikurikira:
a) ibinyabiziga bigendeshwa na moteri byikorera ibiro birenze 1.000 kandi bidatwara
abantu gusa;
b) ibinyabiziga bikururwa;
c) ibinyabiziga bisunikwa n'abantu:
d) ibinyamitende bidasorerwa.
2. Ikinyabiziga cyose gikoreshwa gusa mu mirimo y'ubucuruzi kigomba
kwandikwaho, uretse ibyanditswe biteganyijwe mu gika cya 1 cy'iyi ngingo kandi ku
buryo bugaragara, ahantu nyiracyo yandikiwe mu gitabo cy'ubucuruzi na nimero ye
nk'uko bitegekwa n'ingingo ya 19 y'itegeko ryo kuwa 23 Mutarama 1971 ryerekeye
igitabo cy'ubucuruzi.
3. Ikinyabiziga cyose kigenewe gutwara abantu bariha kigomba kwandikwaho,
ku buryo bugaragara, ku rugi rw'umuyobozi no ku rugi cyangwa ku nzugi z'aho
abagenzi binjirira, umubare ntarengwa w'abagenzi bashobora kugendamo, uwo mubare
ntushobora kujya hejuru y'uwo uwakoze ikinyabiziga yagennye.
Inyuguti n'imibarwa bigize inyandiko imaze kuvugwa, bigomba kugira ubuhagarike
buto ntarengwa bwa santimetero 4 naho imibyimba yabyo ikagira ubugari buto
ntarengwa bwa milimetero 5.
UMUTWE WA VII: UKUGENDERA MU MUHANDA KW'IBINYABIZIGA BYAHEREWE
NOMERO IBIRANGA AHATARI MU RWANDA
Ingingo ya 132 :
1. Niba ikinyabiziga cyinjijwe mu gihugu kitagomba kukigumamo cyemerewe
kugendera mu muhanda cyambaye ibyapa ndanga by'igihugu giturutsemo, gipfa gusa
kugira uruhusa mpuza-mahanga rwo kugendera mu muhanda cyangwa inyandiko
irusimbura.Nyir'ikinyabiziga ategetswe kwerekana urwo ruhushya cyangwa izo
mpushya igihe cyose umukozi ubigenewe azimusabye.
85
a) Iyo nyir'ikinyabiziga afite ikarita ikiranga ikurikije ingingo ya 35 y'amasezerano
mpuza-mahanga y'i Viyeni yo kuwa 8 Ugushyingo 1968 yerekeye kugenda mu
muhanda, agomba akigera mu Rwanda, kwereka iyo nyandiko umutegetsi ubifitiye
ububasha kandi akandikisha ibyapa ndanga byi'icyo kinyabiziga
b) Iyo ikarita iteganijwe mu gika cya 1,a) cyi'iyi ngingo idashoboye kwerekanwa,
nyir'ikinyabiziga agomba akigera mu Rwanda, kandi mu gihe kitarenze iminsi 8,
kwandikisha ibyapa ndanga n'ibiranga ikinyabiziga, agahabwa inyandukuro y'iyo
nyandiko imara amezi atarenga atandatu amaze kuriha umusoro ugenwa n'Iteka rya
Minisitiri w'Imari.
c) Ikarita iranga ikinyabiziga cyangwa inyandukuro y'inyandiko bigomba kwerekanwa
igihe cyose umukozi ubigenewe abisabye.
2. Uruhusa rwo kugenda mu gihugu igihe gito rutanzwe hakurikijwe ibiteganywa
mu gika cya 1 kimaze kuvugwa haruguru rugira agaciro gusa igihe impapuro ziherekeza
ikinyabiziga nazo zikigafite.
3. Ibinyabiziga byinjijwe mu gihugu bitagomba kukigumamo nyirabyo atifuza
kubisubiza mu mahanga kubera impamvu iyo ariyo yose, bishobora igihe cyose
kumenyakanishwa ko bikorera mu Rwanda no kuhafatira ibibiranga.
Ntibishobora gutangirwa ubuntu cyangwa kugurishwa, bitabanje gukorerwa iyo
mihango.
UMUTWE WA VIII: IBINYABIZIGA BIGERAGEZWA
Ingingo ya 133 :
1. Cyitwa ko kiri mu igeragezwa ikinyabiziga kigendeshwa mu muhanda
n'abagikoze, abagiteranyije, abashyiraho karoseri, abakigurisha, abongera kukigurisha
cyangwa abasannyi b'ibinyabiziga:
a) bamaze kugiteranya cyangwa kugisana kugirango basuzume imikorere myiza
y'ikinyabiziga;
b) bacyerekana kugirango kigurishwe;
c) kugirango ikinyabiziga gishyikirizwe umuguzi.
2. Ibinyabiziga bigeragezwa bishobora kugendeshwa mu nzira nyabagendwa
bifite ibimenyetso bibiranga byakozwe na Minisiteri ishinzwe Transiporo.Ibyapa
bigomba gushyirwa ku kinyabiziga ku buryo buteganijwe n'ingingo ya 130 ,1 na 2 y'iri
teka.
3. Ukoresha ikinyabiziga agomba kugira igitabo cyandikwamo uko numero
z'ibyapa by'igeragezwa zikurikirana.
Numero igezweho y'icyapa cy'igeragezwa yandikwa buri munsi mu gitabo cyandikwamo
n'abakora cyangwa abacuruza ibinyabiziga hakurikijwe ingingo ya 4 y'iteka rya Ministri
n° 11/071/Fin ryo kuwa 20 ukuboza 1973 ryerekeye imisoro y'umutungo kimwe no ku
86
nyandiko ihinnye y'igitabo cya buri munsi umuyobozi w'ikinyabiziga agomba kwerekana
igihe cyose abisabwe n'umukozi ubifitiye ububasha.
UMUTWE WA IX: IBINYAMITENDE, VELOMOTERI N'IBINYABIZIGA N'ABANTU
Ingingo ya 134 :
1. Ukuranga ibinyamitende, velomoteri n'ibinyabiziga bisunikwa n'abantu
bikorwa buri mwaka, hakozwe imihango yerekeye umusoro w'umutungo w'ikinyabiziga.
(Ibinyamitende n'ibinyabiziga bidatangirwa umusoro ntibirangwa).
2. Ibinyamitende, velomoteri n'ibinyabiziga bisunikwa n'abantu bigomba kugira
imbere ku ruhande rw'ibumoso, ikimenyetso gitandukanya bihabwa igihe byandikwa
giteye ku gifatamutende cyangwa kuri mwaye.
UMUTWE WA X: IMISORO
Ingingo ya 135:
1. Ugutangwa kw'ibyapa ndanga biri kumwe n'ikarita iranga ikinyabiziga
bibanza gutangirwa imisoro igenwa n'iteka rya Ministri w'Imari.
2. Ugutangwa kw'inyandukuro y'ikarita iranga ikinyabiziga bibanza gutangirwa
umusoro ugenwe n'iteka rya Minisitiri ushinzwe iby’imari ya Leta.
3. Ugutangwa kw'ibyapa bibiri hakurikijwe amategeko agenga ibinyabiziga
bicuruzwa bibanza gutangirwa umusoro no mu gihe byagenwe n'iteka rya Minisitiri
w'Imali.
4. Ugutangwa kw’ibyapa by’igeragezwa gutangirwa umusoro ugenwa n’iteka rya
Minisitiri ushinzwe iby’imari ya leta
Akimara kubona ibyapa bishya, uwabisabye agomba gusubiza mu biro bibishinzwe
icyarangaga ikinyabiziga mbere yaba yarasigaranye.
IGICE CYA GATANDATU: IMIGENZURIRE Y’IMITERERE Y'IBINYABIZIGA
UMUTWE WA MBERE: IKIGO GISHINZWE IGENZURA RY’ IMITERERE Y'
IBINYABIZIGA
ICYICIRO CYA MBERE: Ibisobanuro
Ingingo ya 136:
Cyitwa ikigo gishinzwe igenzura ry'imiterere y’ibinyabiziga, ikigo cyose cyemewe na
Minisitiri ushinzwe transiporo kandi gikora imirimo yo gusuzuma imiterere
y'ibinyabiziga. Bene icyo kigo kigomba kuzuza ibyangombwa bigenwa n’iri teka.
Ingingo ya 137:
87
Minisitiri ushinzwe Transiporo atanga inyandiko yemerera ikigo gukora imirimo
y’igenzura ry’imiterere y’ibinyabiziga amaze gusuzuma ko ibigenwa byose muri iri teka
byujujwe.
ICYICIRO CYA 2:Ibisabwa mu kwemererwa
Ingingo ya 138:
Ikigo cyose gishinzwe igenzura ry'imiterere yibinyabiziga kigomba kugira mu bakozi
bacyo nibura umugenzuzi umwe wujuje ibi bikurikira:
- Umugenzuzi agomba kuba yaravanye mu mashuli yabizobereyemo ubumenyi
buhagije bw'imiterere y'ibinyabiziga.
- Agomba kuba yarakoze nibura imyaka itanu mu byerekeranye no gukora ari
umukanishi wemewe.
- Agomba kuba ashoboye gusuzuma ikitameze neza no guteganya ingaruka
zacyo kandi agasesengura ibitameze neza muri rusange ku binyabiziga.
- Agomba kuba ashoboye kugaragaza mu nyandiko ku buryo busobanutse ibyo
yasuzumye ku miterere y'ikinyabiziga.
- Agomba kuba ashoboye kuyobora no gucunga abakozi akoresha.
- Agomba kuba yarahuguwe mu gihe cy'amezi 3 mu byerekeye igenzura
ly'imiterere y'ibinyabiziga harimo amezi 2 yakoze mu kigo gisanzwe gikora iyo mirimo.
2. Ibirebana n'ibikoresho
Ingingo ya 139:
Ikigo cyose gishinzwe igenzura ry'imiterere y’ibinyabiziga kigomba kugira mu bikoresho
bwite ibi bikurikira:
A. Urutonde r’ibikoresho byagenewe gusuzuma ibinyabiziga nyenganda.
 Ibikoresho by’ibanze bipima n’ibyigerageza.
A.1: Umunzani wo gupima uburemere kuri buri mutambiko.
A.2: Icyuma cyagenewe gusuzuma feri.
A.3: Imashini isuzuma icyerekezo cy’ibitara bimurika cyane.
Ibikoresho bipima n’ ibigerageza by’ ingereka.
A.4: Ibipimisho by’urumuri.
A.5: Igipimisho cya moteri.
Ibikoresho shingiro bikoreshwa by’ inyongera.
A.6: Ijeki kabuhariwe (ikoreshwa kuri fosse).
88
A.7: Icyuma gipima niba imodoka itayumbayumba.
B. Urutonde rw’ibikoresho byagenewe gupima ibinyabiziga bitaremereye
Ibikoresho bipima n’ibyigerageza by’ibanze
B.1: Umunzani wo gupima uburemere kuri buri mutambiko
B.2: Icyuma cyagenewe gusuzuma feri
B.3: Imashini isuzuma icyerekezo cy’ibitara bimurika cyane.
Ibikoresho bipima n’ibyigerageza byangombwa.
B.4: Icyuma gisuzuma ibyotsi bivuburwa n’imodoka.
B.5: Igipimisho cya moteri.
B.6: Icyuma gipima uburinganire bw’amapine.
Ibikoresho by’inyongera bya nombwa
B.7: Ijeki kabuhariwe(ikoreshwa kuri fosse)
B.8: Icyuma gipima niba imodoka itayumbayumba.
C. Ibindi bikoresho byakenerwa kuri izo ntonde ebyiri
C.1: Kompureseri y’umwuka n’igipimo cyo guhaga imipira
C.2: Ijeki isunikwa
C.3: Itara rigendanwa
C.4: Ibikoresho binyuranye bikenewe mu gufata neza ikigo.
D. Imfunguzo
D.1: Imfunguzo zifite umutwe usatuye(4X5 kugeza kuri 32X33)
D.2: Imfunguzo zifite ku mutwe hahese (8-9-10-12-14-16-17-19-21-23-26
D.3: Imfunguzo ndende zihese ku mutwe((5/64-3/32-1/8-5/32-3/16-7/32-1/4-5/16)
D.4: Urufunguzo rw’amaburo anyuranye
D.5: Ipensi Isanzwe
D.6: Ipensi ikata ihese
D.7: Turunevisi z’umutwe ugororotse
D.8: Turunevisi z’umutwe usongoye
D.9: Inyundo ebyiri zo kugorora
D.10: Igifashi kizenguruka
D.11: umukasi w’abanyamashanyarazi
D.12: Ipompo itera girisi
D.13: Akabobeza byuma
D.14: Igipimisho cya metero ebyiri
D.15: Imfunguzo ebyiri z’umusaraba
D.16: Imfunguzo za buji
D.17: Imashini isuzuma muri rusange
UMUTWE WA II: INZEGO Z'IBINYABIZIGA ZIGOMBA ISUZUMWA- MITERERE
89
Ingingo ya 140 :
Igenzurwa ry'imiterere y’ibinyabiziga rishyirwaho n'umutwe wa III (ingingo 3 kugeza kuri
5) z'itegeko n°34/1987 lyo kuwa 17 Nzeli 1987 ryerekeye imihanda n'uburyo bwo
kuyigendamo rirebana n'inzego z'ibinyabiziga zikurikira:
- ibinyabiziga bikoreshwa na moteri bigenewe gutwara abagenzi
- ibinyabiziga bikoreshwa na moteri bigenewe gutwara ibintu
- ibinyabiziga bikoreshwa na moteri bigenewe kwidagadura
- Ibinyabiziga bikoreshwa na moteri byigirwaho gutwara.
- Ibindi binyabiziga bikoreshwa na moteri
UMUTWE WA GATATU: IMITUNGANYILIZE Y'IGENZURA
Ingingo ya 141:
Gukoresha igenzura ni itegeko ku binyabiziga byose guhera ku myaka ibiri nyuma yo
gushyirwa mu muhanda. Igenzurwa ryose ryakozwe ritangirwa icyemezo kigenerwa
urugero ku mugereka wa 12 w'iri teka.
Ingingo ya 142:
Inshuro zisuzumwa ngombwa zizakurikira zigenwa mu buryo bukurikira:
a) Buri mezi atandatu hasuzumwa:
*ibinyabiziga bigenewe gutwara abagenzi muri rusange;
*ibinyabiziga bigenewe gutwara ibintu birengeje toni 3,5.
*ibinyabiziga bigenewe ibigo byigisha gutwara;
b) Buri mwaka ku bindi binyabiziga bitavuzwe haruguru.
Ingingo ya 143:
Ibinyabiziga bitujuje ibisabwa ntibihabwa icyemezo kibyemerera gushyirwa mu
mihanda nyabagendwa .
Hagomba gukorwa irindi genzurwa ryemeza ko amakosa yakosowe mbere yo guhabwa
icyemezo.
Ingingo ya 144:
Amafaranga y’imirimo y’igenzurwa arihwa na ba nyir’ibinyabiziga. Umubare wayo
mafaranga ugenwa n’Iteka rya Minisitiri ushinzwe Ubucuruzi abisabwe na Minisitiri
ushinzwe Transiporo.
90
IGICE CYA KARINDWI: KOMITE Y’IGIHUGU ISHINZWE UMUTEKANO MU
MUHANDA
UMUTWE WA I : ABAYIGIZE
Ingingo ya 145:
Komite y'Igihugu ishinzwe umutekano mu mihanda yitwa Komite mu ngingo zikurikira
cyangwa mu magambo ahinnye CNSR igizwe n'aba bakurikira:
- Umuyobozi wo Gutwara Abantu n’Ibintu muri Minisiteri ishinzwe Gutwara
Abantu n’Ibintu: Perezida;
- Komanda w’Umutwe wa Polisi y’Igihugu ushinzwe umutekano mu mihanda:
Visi-Perezida;
- Umuyobozi ushinzwe amateme n’imihanda muri Minisiteri ishinzwe Imirimo
ya Leta;
- Ushinzwe ishami ry’umutekano mu muhanda muri Minisiteri ishinzwe
Gutwara Abantu n’Ibintu: Umunyamabanga.
Ingingo ya 146:
Komite ishobora gutumira umuntu wo mu butegetsi bwa Leta cyangwa undi wese ibona
ko yagira icyo ayimarira ikamugisha inama ariko ntatore.
Ingingo ya 147:
Komite ifite inshingano zikubiye mu ngingo ya 6 yo mu itegeko n 34/87 ryo kuwa 17
nzeri 1987 ryerekeye imihanda n’uburyo bwo kuyigendamo.
UMUTWE WA II : IMIKORERE
Ingingo ya 148:
Iyo Komite iterana rimwe buri mezi ane kandi igatumizwa na Perezida wayo. Ishobora
guterana mu bihe bidasanzwe bisabwe n’umwe mu bayigize.
Ibyemezo bifatwa ku bwiganze busanzwe bw’amajwi, irya Perezida niryo rikemura
impaka iyo zivutse.
Iyo Perezida adahari cyangwa afite impamvu imubuza kuza, asimburwa na Visiperezida.
Ingingo ya 149:
Ntacyo Komite ishobora kwiga ngo kigire agaciro iyo hatari nibura 2/3 by’abayigize
Komite itegura amategeko yayo y’ubutunganya-mirimo. Ayo mategeko yerekeye
gutumiza inama, ibigomba kuzigirwamo, imitunganyirize yayo, impaka n’itora.
91
Amategeko y’ubutunganya-mirimo ashyikirizwa Minisitiri ushinzwe Gutwara Abantu
n’Ibintu kugirango ayemere.
Ingingo ya 150:
Komite ishobora gushyiraho za Komite za Perefegitura n’iza Komine zizayifasha mu
mitunganyirize y’imirimo ishinzwe.
IGICE CYA MUNANI: GUFUNGA IBINYABIZIGA
Ingingo ya 151:
Gufunga ikinyabiziga ni ukukijyana ahantu hagenwe n'umutegetsi wa Leta ubifitiye
ububasha, kikahaguma kugeza igihe abitegekeye kandi kikishingirwa na nyiracyo ku
byerekeye amafaranga agitangwaho. Uko gufungwa gushobora kubanzilizwa no
kukibuza kugenda biteganywa n'ingingo ya 24 y'itegeko n° 34/1987 ryo kuwa 17 Nzeri
1987 ryerekeye imihanda n'uburyo bwo kuyigendamo.
Ingingo ya 152:
Gufunga ikinyabiziga bitegekwa n'umushinjacyaha mu karere akoreramo, biturutse ko
cyaba cyarabujijwe kugenda, bikarenza amasaha 48 icyatumye gihagalikwa kitavaho
cyangwa se ku mpamvu ziteganwa n'ingingo ya 36 y'itegeko n° 34/1987 ryo kuwa 17
Nzeri 1987 ryerekeye imihanda n'uburyo bwo kuyigendamo.
Mu bihe biteganywa n'iyi ngingo, Umukozi wabikoreye inyandiko-mvugo abimenyesha
umushinjacyaha ubifitiye ububasha muri ako karere. Iyo bibaye ngombwa, abikora
amaze kukibuza kugenda mu buryo buteganywa n'ingingo ya 31 y'itegeko n° 34/1987
ryo kuwa 17 Nzeri 1987 ryerekeye imihanda n'uburyo bwo kuyigendamo.
Ingingo ya 153:
Ahagenwe gufungirwa ibinyabiziga ni za parikingi zemejwe na Minisitiri ushinzwe
Transiporo. Ba Perefe na ba Burugumesitiri bashobora kugena ahandi hose hashobora
gufungirwa ibyo binyabiziga kandi hakarindwa.
Ingingo ya 154:
Hakorwa inyandiko-mvugo yemeza ko ikinyabiziga gifunzwe. Buri nyandiko-mvugo
ikagaragaza ibi bikurikira:
- Ikosa ryatumye ikinyabiziga gifungwa
- Umunsi n'isaha ikinyabiziga cyabujijweho kugenda
- Ibimenyetso biranga ikinyabiziga (pulaki,ubwoko, nimero ya moteri n'iya
shasi)
- Amazina y'umushoferi n'ay'uwakoze inyandiko-mvugo na numero
y’uruhushya rwo gutwara ikinyabiziga.
- Imiterere y'ikinyabiziga mu gihe cy'ifatirwa n'ibindi bijyana nacyo.
Inyandiko-mvugo ikorwa mu mpapuro 2, rumwe rugahabwa nyiri ugufatirwa urundi
rugasigarana umukozi ubishinzwe.
92
Ingingo ya 155:
Umubare w'amafaranga agenewe ifungwa ry'ikinyabiziga uzagenwa n'iteka rya Minisitiri
ushinzwe ubutabera mu mirimo ye abisabwe n’urwego rushinzwe kugenzura ibigenda
mu muhanda.
IGICE CYA IX: AMATEGEKO Y'INZIBACYUHO, AVANWAHO N'ATANGIRA
GUKURIKIZWA.
Ingingo ya 156:
Ibyapa byashyizwe ku nzira nyabagendwa mbere y' itariki y'ugutangira gukurikizwa
kw'iri teka bitazaba bikurikije ibyapa biri mu migereka kuva ku wa 1 kugeza ku wa 6
y'iri teka bizakomeza gukurikizwa mu gihe cy’amezi 6 nyuma yo gutangira gukurikizwa
ku iri teka bipfa kuba bisa n'ibyapa biteganijwe mu migereka y'itegeko n 660/206 ryo
kuwa 11 Nzeli 1958.
Ingingo ya 157:
Icyemezo n° 660/206 cyo kuwa 11 Nzeri 1958 kivuyeho.
Ingingo ya 158:
Itegeko n°34/1987 ryo kuwa 17 Nzeri 1987 ryerekeye imihanda n'uburyo bwo
kuyigendamo rishyirwa mu bikorwa kuva umunsi iri teka ritangira gukurikizwa.
Ingingo ya 159
Iri teka ritangira gukurikizwa umunsi ritangarijweho mu igazeti ya Leta ya Repubulika
y’u Rwnda.
Kigali, ku wa..02/09/2002.
Perezida wa Repubulika
Paul KAGAME
Minisitiri w’ Intebe
Bernard MAKUZA
Minisitiri w’ Imilimo ya Leta, Gutwara Abantu
n’ Ibintu n’ Itumanaho
Jean de Dieu NTIRUHUNGWA
Minisitiri w’Umutekano mu Gihugu
Théobald GAKWAYA RWAKA
Minisitiri w’ Ingabo
Colonel BEM Emmanuel HABYARIMANA
Minisitiri w’ Ububanyi n’ Amahanga
n’ Ubutwererane bw’ Akarere
André BUMAYA
Minisitiri w’ Imari n’ Igenamigambi
93
Dr. Donald KABERUKA
Bibonywe kandi bishyizweho Ikirango cya Repubulika
Minisitiri w’ Ubutabera n’ Imikoranire y’ Inzego
 Jean de Diue MUCYO



	<button><a href="login.php">login</a></button></p>
</div>

<div class="footer">
<h4>Our contact</h4>
<footer >
   address:Rwanda ,rubavu, gisenyi
   email:menya1@gmail.com
   tel:0789750435
</footer>
</div>
</body>
</html>